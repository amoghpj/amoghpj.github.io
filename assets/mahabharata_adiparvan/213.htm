<html><body><div class="sloka" id="213_sloka1"> <a href="213.htm#213_sloka1">1 </a> <br>[vai]<br>uktavanto yadā vākyam asakṛt sarvavṛṣṇayaḥ<br>tato 'bravīd vāsudevo vākyaṃ dharmārthasaṃhitam<br>[वै] <br>उक्तवन्तो यदा वाक्यम् असकृत् सर्ववृष्णयः <br>ततो 'ब्रवीद् वासुदेवो वाक्यं धर्मार्थसंहितम् </div>
<div class="sloka" id="213_sloka2"> <a href="213.htm#213_sloka2">2 </a> <br>nāvamānaṃ kulasyāsya guḍā keśaḥ prayuktavān<br>saṃmāno 'bhyadhikas tena prayukto 'yam asaṃśayam<br>नावमानं कुलस्यास्य गुडा केशः प्रयुक्तवान् <br>संमानो 'भ्यधिकस् तेन प्रयुक्तो 'यम् असंशयम् </div>
<div class="sloka" id="213_sloka3"> <a href="213.htm#213_sloka3">3 </a> <br>arthalubdhān na vaḥ pārtho manyate sātvatān sadā<br>svayaṃvaram anādhṛṣyaṃ manyate cāpi pāṇḍavaḥ<br>अर्थलुब्धान् न वः पार्थो मन्यते सात्वतान् सदा <br>स्वयंवरम् अनाधृष्यं मन्यते चापि पाण्डवः </div>
<div class="sloka" id="213_sloka4"> <a href="213.htm#213_sloka4">4 </a> <br>pradānam api kanyāyāḥ paśuvat ko 'numaṃsyate<br>vikramaṃ cāpy apatyasya kaḥ kuryāt puruṣo bhuvi<br>प्रदानम् अपि कन्यायाः पशुवत् को 'नुमंस्यते <br>विक्रमं चाप्य् अपत्यस्य कः कुर्यात् पुरुषो भुवि </div>
<div class="sloka" id="213_sloka5"> <a href="213.htm#213_sloka5">5 </a> <br>etān doṣāṃś ca kaunteyo dṛṣṭavān iti me matiḥ<br>ataḥ prasahya hṛtavān kanyāṃ dharmeṇa pāṇḍavaḥ<br>एतान् दोषांश् च कुन्तेयो दृष्टवान् इति मे मतिः <br>अतः प्रसह्य हृतवान् कन्यां धर्मेण पाण्डवः </div>
<div class="sloka" id="213_sloka6"> <a href="213.htm#213_sloka6">6 </a> <br>ucitaś caiva saṃbandhaḥ subhadrā ca yaśasvinī<br>eṣa cāpīdṛśaḥ pārthaḥ prasahya hṛtavān iti<br>उचितश् चैव संबन्धः सुभद्रा च यशस्विनी <br>एष चापीदृशः पार्थः प्रसह्य हृतवान् इति </div>
<div class="sloka" id="213_sloka7"> <a href="213.htm#213_sloka7">7 </a> <br>bharatasyānvaye jātaṃ śaṃtanoś ca mahātmanaḥ<br>kuntibhojātmajā putraṃ ko bubhūṣeta nārjunam<br>भरतस्यान्वये जातं शंतनोश् च महात्मनः <br>कुन्तिभोजात्मजा पुत्रं को बुभूषेत नार्जुनम् </div>
<div class="sloka" id="213_sloka8"> <a href="213.htm#213_sloka8">8 </a> <br>na ca paśyāmi yaḥ pārthaṃ vikrameṇa parājayet<br>api sarveṣu lokeṣu saindra rudreṣu māriṣa<br>न च पश्यामि यः पार्थं विक्रमेण पराजयेत् <br>अपि सर्वेषु लोकेषु सैन्द्र रुद्रेषु मारिष </div>
<div class="sloka" id="213_sloka9"> <a href="213.htm#213_sloka9">9 </a> <br>sa ca nāma rathas tādṛṅ madīyās te ca vājinaḥ<br>yoddhā pārthaś ca śīghrāstrāḥ ko nu tena samo bhavet<br>स च नाम रथस् तादृङ् मदीयास् ते च वाजिनः <br>योद्धा पार्थश् च शीघ्रास्त्राः को नु तेन समो भवेत् </div>
<div class="sloka" id="213_sloka10"> <a href="213.htm#213_sloka10">10 </a> <br>tam anudrutya sāntvena parameṇa dhanaṃjayam<br>nivartayadhvaṃ saṃhṛṣṭā mamaiṣā paramā matiḥ<br>तम् अनुद्रुत्य सान्त्वेन परमेण धनंजयम् <br>निवर्तयध्वं संहृष्टा ममैषा परमा मतिः </div>
<div class="sloka" id="213_sloka11"> <a href="213.htm#213_sloka11">11 </a> <br>yadi nirjitya vaḥ pārtho balād gacchet svakaṃ puram<br>praṇaśyed vo yaśaḥ sadyo na tu sāntve parājayaḥ<br>यदि निर्जित्य वः पार्थो बलाद् गच्छेत् स्वकं पुरम् <br>प्रणश्येद् वो यशः सद्यो न तु सान्त्वे पराजयः </div>
<div class="sloka" id="213_sloka12"> <a href="213.htm#213_sloka12">12 </a> <br>tac chrutvā vāsudevasya tathā cakrur janādhipa<br>nivṛttaś cārjunas tatra vivāhaṃ kṛtavāṃs tataḥ<br>तच् छ्रुत्वा वासुदेवस्य तथा चक्रुर् जनाधिप <br>निवृत्तश् चार्जुनस् तत्र विवाहं कृतवांस् ततः </div>
<div class="sloka" id="213_sloka13"> <a href="213.htm#213_sloka13">13 </a> <br>uṣitvā tatra kaunteyaḥ saṃvatsaraparāḥ kṣapāḥ<br>puṣkareṣu tataḥ śiṣṭaṃ kālaṃ vartitavān prabhuḥ<br>pūrṇe tu dvādaśe varṣe khāṇḍava prastham āviśat<br>उषित्वा तत्र कुन्तेयः संवत्सरपराः क्षपाः <br>पुष्करेषु ततः शिष्टं कालं वर्तितवान् प्रभुः <br>पूर्णे तु द्वादशे वर्षे खाण्डव प्रस्थम् आविशत् </div>
<div class="sloka" id="213_sloka14"> <a href="213.htm#213_sloka14">14 </a> <br>abhigamya sa rājānaṃ vinayena samāhitaḥ<br>abhyarcya brāhmaṇān pārtho draupadīm abhijagmivān<br>अभिगम्य स राजानं विनयेन समाहितः <br>अभ्यर्च्य ब्राह्मणान् पार्थो द्रुपदीम् अभिजग्मिवान् </div>
<div class="sloka" id="213_sloka15"> <a href="213.htm#213_sloka15">15 </a> <br>taṃ draupadī pratyuvāca praṇayāt kurunandanam<br>tatraiva gaccha kaunteya yatra sā sātvatātmajā<br>subaddhasyāpi bhārasya pūrvabandhaḥ ślathāyate<br>तं द्रुपदी प्रत्युवाच प्रणयात् कुरुनन्दनम् <br>तत्रैव गच्छ कुन्तेय यत्र सा सात्वतात्मजा <br>सुबद्धस्यापि भारस्य पूर्वबन्धः श्लथायते </div>
<div class="sloka" id="213_sloka16"> <a href="213.htm#213_sloka16">16 </a> <br>tathā bahuvidhaṃ kṛṣṇāṃ vilapantīṃ dhanaṃjayaḥ<br>sāntvayām āsa bhūyaś ca kṣamayām āsa cāsakṛt<br>तथा बहुविधं कृष्णां विलपन्तीं धनंजयः <br>सान्त्वयाम् आस भूयश् च क्षमयाम् आस चासकृत् </div>
<div class="sloka" id="213_sloka17"> <a href="213.htm#213_sloka17">17 </a> <br>subhadrāṃ tvaramāṇaś ca raktakauśeya vāsasam<br>pārthaḥ prasthāpayām āsa kṛtvā gopālikā vapuḥ<br>सुभद्रां त्वरमाणश् च रक्तकुशेय वाससम् <br>पार्थः प्रस्थापयाम् आस कृत्वा गोपालिका वपुः </div>
<div class="sloka" id="213_sloka18"> <a href="213.htm#213_sloka18">18 </a> <br>sādhikaṃ tena rūpeṇa śobhamānā yaśasvinī<br>bhavanaṃ śreṣṭham āsādya vīra patnī varāṅganā<br>vavande pṛthu tāmrākṣī pṛthāṃ bhadrā yaśasvinī<br>साधिकं तेन रूपेण शोभमाना यशस्विनी <br>भवनं श्रेष्ठम् आसाद्य वीर पत्नी वराङ्गना <br>ववन्दे पृथु ताम्राक्षी पृथां भद्रा यशस्विनी </div>
<div class="sloka" id="213_sloka19"> <a href="213.htm#213_sloka19">19 </a> <br>tato 'bhigamya tvaritā pūrṇendusadṛśānanā<br>vavande draupadīṃ bhadrā preṣyāham iti cābravīt<br>ततो 'भिगम्य त्वरिता पूर्णेन्दुसदृशानना <br>ववन्दे द्रुपदीं भद्रा प्रेष्याहम् इति चाब्रवीत् </div>
<div class="sloka" id="213_sloka20"> <a href="213.htm#213_sloka20">20 </a> <br>pratyutthāya ca tāṃ kṛṣṇā svasāraṃ mādhavasya tām<br>sasvaje cāvadat prītā niḥsapatno 'stu te patiḥ<br>tathaiva muditā bhadrā tām uvācaivam astv iti<br>प्रत्युत्थाय च तां कृष्णा स्वसारं माधवस्य ताम् <br>सस्वजे चावदत् प्रीता निःसपत्नो 'स्तु ते पतिः <br>तथैव मुदिता भद्रा ताम् उवाचैवम् अस्त्व् इति </div>
<div class="sloka" id="213_sloka21"> <a href="213.htm#213_sloka21">21 </a> <br>tatas te hṛṣṭamanasaḥ pāṇḍaveyā mahārathāḥ<br>kuntī ca paramaprītā babhūva janamejaya<br>ततस् ते हृष्टमनसः पाण्डवेया महारथाः <br>कुन्ती च परमप्रीता बभूव जनमेजय </div>
<div class="sloka" id="213_sloka22"> <a href="213.htm#213_sloka22">22 </a> <br>śrutvā tu puṇḍarīkākṣaḥ saṃprāptaṃ svapurottamam<br>arjunaṃ pāṇḍavaśreṣṭham indraprasthagataṃ tadā<br>श्रुत्वा तु पुण्डरीकाक्षः संप्राप्तं स्वपुरोत्तमम् <br>अर्जुनं पाण्डवश्रेष्ठम् इन्द्रप्रस्थगतं तदा </div>
<div class="sloka" id="213_sloka23"> <a href="213.htm#213_sloka23">23 </a> <br>ājagāma viśuddhātmā saha rāmeṇa keśavaḥ<br>vṛṣṇyandhakamahāmātraiḥ saha vīrair mahārathaiḥ<br>आजगाम विशुद्धात्मा सह रामेण केशवः <br>वृष्ण्यन्धकमहामात्रैः सह वीरैर् महारथैः </div>
<div class="sloka" id="213_sloka24"> <a href="213.htm#213_sloka24">24 </a> <br>bhrātṛbhiś ca kumāraiś ca yodhaiś ca śataśo vṛtaḥ<br>sainyena mahatā śaurir abhiguptaḥ paraṃtapaḥ<br>भ्रातृभिश् च कुमारैश् च योधैश् च शतशो वृतः <br>सैन्येन महता शुरिर् अभिगुप्तः परंतपः </div>
<div class="sloka" id="213_sloka25"> <a href="213.htm#213_sloka25">25 </a> <br>tatra dānapatir dhīmān ājagāma mahāyaśāḥ<br>akrūro vṛṣṇivīrāṇāṃ senāpatir ariṃdamaḥ<br>तत्र दानपतिर् धीमान् आजगाम महायशाः <br>अक्रूरो वृष्णिवीराणां सेनापतिर् अरिंदमः </div>
<div class="sloka" id="213_sloka26"> <a href="213.htm#213_sloka26">26 </a> <br>anādhṛṣṭir mahātejā uddhavaś ca mahāyaśāḥ<br>sākṣād bṛhaspateḥ śiṣyo mahābuddhir mahāyaśāḥ<br>अनाधृष्टिर् महातेजा उद्धवश् च महायशाः <br>साक्षाद् बृहस्पतेः शिष्यो महाबुद्धिर् महायशाः </div>
<div class="sloka" id="213_sloka27"> <a href="213.htm#213_sloka27">27 </a> <br>satyakaḥ sātyakiś caiva kṛtavarmā ca sātvataḥ<br>pradyumnaś caiva sāmbaś ca niśaṭhaḥ śaṅkur eva ca<br>सत्यकः सात्यकिश् चैव कृतवर्मा च सात्वतः <br>प्रद्युम्नश् चैव साम्बश् च निशठः शङ्कुर् एव च </div>
<div class="sloka" id="213_sloka28"> <a href="213.htm#213_sloka28">28 </a> <br>cārudeṣṇaś ca vikrānto jhillī vipṛthur eva ca<br>sāraṇaś ca mahābāhur gadaś ca viduṣāṃ varaḥ<br>चारुदेष्णश् च विक्रान्तो झिल्ली विपृथुर् एव च <br>सारणश् च महाबाहुर् गदश् च विदुषां वरः </div>
<div class="sloka" id="213_sloka29"> <a href="213.htm#213_sloka29">29 </a> <br>ete cānye ca bahavo vṛṣṇibhojāndhakās tathā<br>ājagmuḥ khāṇḍava prastham ādāya haraṇaṃ bahu<br>एते चान्ये च बहवो वृष्णिभोजान्धकास् तथा <br>आजग्मुः खाण्डव प्रस्थम् आदाय हरणं बहु </div>
<div class="sloka" id="213_sloka30"> <a href="213.htm#213_sloka30">30 </a> <br>tato yudhiṣṭhiro rājā śrutvā mādhavam āgatam<br>pratigrahārthaṃ kṛṣṇasya yamau prāsthāpayat tadā<br>ततो युधिष्ठिरो राजा श्रुत्वा माधवम् आगतम् <br>प्रतिग्रहार्थं कृष्णस्य यमु प्रास्थापयत् तदा </div>
<div class="sloka" id="213_sloka31"> <a href="213.htm#213_sloka31">31 </a> <br>tābhyāṃ pratigṛhītaṃ tad vṛṣṇicakraṃ samṛddhimat<br>viveśa khāṇḍava prasthaṃ patākādhvajaśobhitam<br>ताभ्यां प्रतिगृहीतं तद् वृष्णिचक्रं समृद्धिमत् <br>विवेश खाण्डव प्रस्थं पताकाध्वजशोभितम् </div>
<div class="sloka" id="213_sloka32"> <a href="213.htm#213_sloka32">32 </a> <br>siktasaṃmṛṣṭapanthānaṃ puṣpaprakara śobhitam<br>candanasya rasaiḥ śītaiḥ puṇyagandhair niṣevitam<br>सिक्तसंमृष्टपन्थानं पुष्पप्रकर शोभितम् <br>चन्दनस्य रसैः शीतैः पुण्यगन्धैर् निषेवितम् </div>
<div class="sloka" id="213_sloka33"> <a href="213.htm#213_sloka33">33 </a> <br>dahyatāguruṇā caiva deśe deśe sugandhinā<br>susaṃmṛṣṭa janākīrṇaṃ vaṇigbhir upaśobhitam<br>दह्यतागुरुणा चैव देशे देशे सुगन्धिना <br>सुसंमृष्ट जनाकीर्णं वणिग्भिर् उपशोभितम् </div>
<div class="sloka" id="213_sloka34"> <a href="213.htm#213_sloka34">34 </a> <br>pratipede mahābāhuḥ saha rāmeṇa keśavaḥ<br>vṛṣṇyandhakamahābhojaiḥ saṃvṛtaḥ puruṣottamaḥ<br>प्रतिपेदे महाबाहुः सह रामेण केशवः <br>वृष्ण्यन्धकमहाभोजैः संवृतः पुरुषोत्तमः </div>
<div class="sloka" id="213_sloka35"> <a href="213.htm#213_sloka35">35 </a> <br>saṃpūjyamānaḥ pauraiś ca brāhmaṇaiś ca sahasraśaḥ<br>viveśa bhavanaṃ rājñaḥ puraṃdara gṛhopamam<br>संपूज्यमानः पुरैश् च ब्राह्मणैश् च सहस्रशः <br>विवेश भवनं राज्ञः पुरंदर गृहोपमम् </div>
<div class="sloka" id="213_sloka36"> <a href="213.htm#213_sloka36">36 </a> <br>yudhiṣṭhiras tu rāmeṇa samāgacchad yathāvidhi<br>mūrdhni keśavam āghrāya paryaṣvajata bāhunā<br>युधिष्ठिरस् तु रामेण समागच्छद् यथाविधि <br>मूर्ध्नि केशवम् आघ्राय पर्यष्वजत बाहुना </div>
<div class="sloka" id="213_sloka37"> <a href="213.htm#213_sloka37">37 </a> <br>taṃ prīyamāṇaṃ kṛṣṇas tu vinayenābhyapūjayat<br>bhīmaṃ ca puruṣavyāghraṃ vidhivat pratyapūjayat<br>तं प्रीयमाणं कृष्णस् तु विनयेनाभ्यपूजयत् <br>भीमं च पुरुषव्याघ्रं विधिवत् प्रत्यपूजयत् </div>
<div class="sloka" id="213_sloka38"> <a href="213.htm#213_sloka38">38 </a> <br>tāṃś ca vṛṣṇyandhakaśreṣṭhān dharmarājo yudhiṣṭhiraḥ<br>pratijagrāha satkārair yathāvidhi yathopagam<br>तांश् च वृष्ण्यन्धकश्रेष्ठान् धर्मराजो युधिष्ठिरः <br>प्रतिजग्राह सत्कारैर् यथाविधि यथोपगम् </div>
<div class="sloka" id="213_sloka39"> <a href="213.htm#213_sloka39">39 </a> <br>guruvat pūjayām āsa kāṃś cit kāṃś cid vayasyavat<br>kāṃś cid abhyavadat premṇā kaiś cid apy abhivāditaḥ<br>गुरुवत् पूजयाम् आस कांश् चित् कांश् चिद् वयस्यवत् <br>कांश् चिद् अभ्यवदत् प्रेम्णा कैश् चिद् अप्य् अभिवादितः </div>
<div class="sloka" id="213_sloka40"> <a href="213.htm#213_sloka40">40 </a> <br>tato dadau vāsudevo janyārthe dhanam uttamam<br>haraṇaṃ vai subhadrāyā jñātideyaṃ mahāyaśāḥ<br>ततो ददु वासुदेवो जन्यार्थे धनम् उत्तमम् <br>हरणं वै सुभद्राया ज्ञातिदेयं महायशाः </div>
<div class="sloka" id="213_sloka41"> <a href="213.htm#213_sloka41">41 </a> <br>rathānāṃ kāñcanāṅgānāṃ kiṅkiṇījālamālinām<br>caturyujām upetānāṃ sūtaiḥ kuśalasaṃmataiḥ<br>sahasraṃ pradadau kṛṣṇo gavām ayutam eva ca<br>रथानां काञ्चनाङ्गानां किङ्किणीजालमालिनाम् <br>चतुर्युजाम् उपेतानां सूतैः कुशलसंमतैः <br>सहस्रं प्रददु कृष्णो गवाम् अयुतम् एव च </div>
<div class="sloka" id="213_sloka42"> <a href="213.htm#213_sloka42">42 </a> <br>śrīmān māthuradeśyānāṃ dogdhrīṇāṃ puṇyavarcasām<br>vaḍavānāṃ ca śubhrāṇāṃ candrāṃśusamavarcasām<br>dadau janārdanaḥ prītyā sahasraṃ hemabhūṣaṇam<br>श्रीमान् माथुरदेश्यानां दोग्ध्रीणां पुण्यवर्चसाम् <br>वडवानां च शुभ्राणां चन्द्रांशुसमवर्चसाम् <br>ददु जनार्दनः प्रीत्या सहस्रं हेमभूषणम् </div>
<div class="sloka" id="213_sloka43"> <a href="213.htm#213_sloka43">43 </a> <br>tathaivāśvatarīṇāṃ ca dāntānāṃ vātaraṃhasām<br>śatāny añjana keśīnāṃ śvetānāṃ pañca pañca ca<br>तथैवाश्वतरीणां च दान्तानां वातरंहसाम् <br>शतान्य् अञ्जन केशीनां श्वेतानां पञ्च पञ्च च </div>
<div class="sloka" id="213_sloka44"> <a href="213.htm#213_sloka44">44 </a> <br>snapanotsādane caiva suyuktaṃ vayasānvitam<br>strīṇāṃ sahasraṃ gaurīṇāṃ suveṣāṇāṃ suvarcasām<br>स्नपनोत्सादने चैव सुयुक्तं वयसान्वितम् <br>स्त्रीणां सहस्रं गुरीणां सुवेषाणां सुवर्चसाम् </div>
<div class="sloka" id="213_sloka45"> <a href="213.htm#213_sloka45">45 </a> <br>suvarṇaśatakaṇṭhīnām arogāṇāṃ suvāsasām<br>paricaryāsu dakṣāṇāṃ pradadau puṣkarekṣaṇaḥ<br>सुवर्णशतकण्ठीनाम् अरोगाणां सुवाससाम् <br>परिचर्यासु दक्षाणां प्रददु पुष्करेक्षणः </div>
<div class="sloka" id="213_sloka46"> <a href="213.htm#213_sloka46">46 </a> <br>kṛtākṛtasya mukhyasya kanakasyāgnivarcasaḥ<br>manuṣyabhārān dāśārho dadau daśa janārdanaḥ<br>कृताकृतस्य मुख्यस्य कनकस्याग्निवर्चसः <br>मनुष्यभारान् दाशार्हो ददु दश जनार्दनः </div>
<div class="sloka" id="213_sloka47"> <a href="213.htm#213_sloka47">47 </a> <br>gajānāṃ tu prabhinnānāṃ tridhā prasravatāṃ madam<br>girikūṭa nikāśānāṃ samareṣv anivartinām<br>गजानां तु प्रभिन्नानां त्रिधा प्रस्रवतां मदम् <br>गिरिकूट निकाशानां समरेष्व् अनिवर्तिनाम् </div>
<div class="sloka" id="213_sloka48"> <a href="213.htm#213_sloka48">48 </a> <br>kḷptānāṃ paṭu ghaṇṭānāṃ varāṇāṃ hemamālinām<br>hastyārohair upetānāṃ sahasraṃ sāhasa priyaḥ<br>कॄप्तानां पटु घण्टानां वराणां हेममालिनाम् <br>हस्त्यारोहैर् उपेतानां सहस्रं साहस प्रियः </div>
<div class="sloka" id="213_sloka49"> <a href="213.htm#213_sloka49">49 </a> <br>rāmaḥ pādagrāhaṇikaṃ dadau pārthāya lāṅgalī<br>prīyamāṇo haladharaḥ saṃbandha prītim āvahan<br>रामः पादग्राहणिकं ददु पार्थाय लाङ्गली <br>प्रीयमाणो हलधरः संबन्ध प्रीतिम् आवहन् </div>
<div class="sloka" id="213_sloka50"> <a href="213.htm#213_sloka50">50 </a> <br>sa mahādhanaratnaugho vastrakambala phenavān<br>mahāgajamahāgrāhaḥ patākā śaivalākulaḥ<br>स महाधनरत्नुघो वस्त्रकम्बल फेनवान् <br>महागजमहाग्राहः पताका शैवलाकुलः </div>
<div class="sloka" id="213_sloka51"> <a href="213.htm#213_sloka51">51 </a> <br>pāṇḍusāgaram āviddhaḥ praviveśa mahānadaḥ<br>pūrṇam āpūrayaṃs teṣāṃ dviṣac chokāvaho 'bhavat<br>पाण्डुसागरम् आविद्धः प्रविवेश महानदः <br>पूर्णम् आपूरयंस् तेषां द्विषच् छोकावहो 'भवत् </div>
<div class="sloka" id="213_sloka52"> <a href="213.htm#213_sloka52">52 </a> <br>pratijagrāha tat sarvaṃ dharmarājo yudhiṣṭhiraḥ<br>pūjayām āsa tāṃś caiva vṛṣṇyandhakamahārathān<br>प्रतिजग्राह तत् सर्वं धर्मराजो युधिष्ठिरः <br>पूजयाम् आस तांश् चैव वृष्ण्यन्धकमहारथान् </div>
<div class="sloka" id="213_sloka53"> <a href="213.htm#213_sloka53">53 </a> <br>te sametā mahātmānaḥ kuru vṛṣṇyandhakottamāḥ<br>vijahrur amarāvāse narāḥ sukṛtino yathā<br>ते समेता महात्मानः कुरु वृष्ण्यन्धकोत्तमाः <br>विजह्रुर् अमरावासे नराः सुकृतिनो यथा </div>
<div class="sloka" id="213_sloka54"> <a href="213.htm#213_sloka54">54 </a> <br>tatra tatra mahāpānair utkṛṣṭatalanāditaiḥ<br>yathāyogaṃ yathā prītivijahruḥ kuru vṛṣṇayaḥ<br>तत्र तत्र महापानैर् उत्कृष्टतलनादितैः <br>यथायोगं यथा प्रीतिविजह्रुः कुरु वृष्णयः </div>
<div class="sloka" id="213_sloka55"> <a href="213.htm#213_sloka55">55 </a> <br>evam uttamavīryās te vihṛtya divasān bahūn<br>pūjitāḥ kurubhir jagmuḥ punar dvāravatīṃ purīm<br>एवम् उत्तमवीर्यास् ते विहृत्य दिवसान् बहून् <br>पूजिताः कुरुभिर् जग्मुः पुनर् द्वारवतीं पुरीम् </div>
<div class="sloka" id="213_sloka56"> <a href="213.htm#213_sloka56">56 </a> <br>rāmaṃ puraskṛtya yayur vṛṣṇyandhakamahārathāḥ<br>ratnāny ādāya śubhrāṇi dattāni kurusattamaiḥ<br>रामं पुरस्कृत्य ययुर् वृष्ण्यन्धकमहारथाः <br>रत्नान्य् आदाय शुभ्राणि दत्तानि कुरुसत्तमैः </div>
<div class="sloka" id="213_sloka57"> <a href="213.htm#213_sloka57">57 </a> <br>vāsudevas tu pārthena tatraiva saha bhārata<br>uvāsa nagare ramye śakra prasthe mahāmanāḥ<br>vyacarad yamunā kūle pārthena saha bhārata<br>वासुदेवस् तु पार्थेन तत्रैव सह भारत <br>उवास नगरे रम्ये शक्र प्रस्थे महामनाः <br>व्यचरद् यमुना कूले पार्थेन सह भारत </div>
<div class="sloka" id="213_sloka58"> <a href="213.htm#213_sloka58">58 </a> <br>tataḥ subhadrā saubhadraṃ keśavasya priyā svasā<br>jayantam iva paulomī dyutimantam ajījanat<br>ततः सुभद्रा सुभद्रं केशवस्य प्रिया स्वसा <br>जयन्तम् इव पुलोमी द्युतिमन्तम् अजीजनत् </div>
<div class="sloka" id="213_sloka59"> <a href="213.htm#213_sloka59">59 </a> <br>dīrghabāhuṃ mahāsattvam ṛṣabhākṣam ariṃdamam<br>subhadrā suṣuve vīram abhimanyuṃ nararṣabham<br>दीर्घबाहुं महासत्त्वम् ऋषभाक्षम् अरिंदमम् <br>सुभद्रा सुषुवे वीरम् अभिमन्युं नरर्षभम् </div>
<div class="sloka" id="213_sloka60"> <a href="213.htm#213_sloka60">60 </a> <br>abhīś ca manyumāṃś caiva tatas tam arimardanam<br>abhimanyum iti prāhur ārjuniṃ puruṣarṣabham<br>अभीश् च मन्युमांश् चैव ततस् तम् अरिमर्दनम् <br>अभिमन्युम् इति प्राहुर् आर्जुनिं पुरुषर्षभम् </div>
<div class="sloka" id="213_sloka61"> <a href="213.htm#213_sloka61">61 </a> <br>sa sātvatyām atirathaḥ saṃbabhūva dhanaṃjayāt<br>makhe nirmathyamānād vā śamī garbhād dhutāśanaḥ<br>स सात्वत्याम् अतिरथः संबभूव धनंजयात् <br>मखे निर्मथ्यमानाद् वा शमी गर्भाद् धुताशनः </div>
<div class="sloka" id="213_sloka62"> <a href="213.htm#213_sloka62">62 </a> <br>yasmiñ jāte mahābāhuḥ kuntīputro yudhiṣṭhiraḥ<br>ayutaṃ gā dvijātibhyaḥ prādān niṣkāṃś ca tāvataḥ<br>यस्मिञ् जाते महाबाहुः कुन्तीपुत्रो युधिष्ठिरः <br>अयुतं गा द्विजातिभ्यः प्रादान् निष्कांश् च तावतः </div>
<div class="sloka" id="213_sloka63"> <a href="213.htm#213_sloka63">63 </a> <br>dayito vāsudevasya bālyāt prabhṛti cābhavat<br>pitṝṇāṃ caiva sarveṣāṃ prajānām iva candramāḥ<br>दयितो वासुदेवस्य बाल्यात् प्रभृति चाभवत् <br>पितঘणां चैव सर्वेषां प्रजानाम् इव चन्द्रमाः </div>
<div class="sloka" id="213_sloka64"> <a href="213.htm#213_sloka64">64 </a> <br>janmaprabhṛti kṛṣṇaś ca cakre tasya kriyāḥ śubhāḥ<br>sa cāpi vavṛdhe bālaḥ śuklapakṣe yathā śaśī<br>जन्मप्रभृति कृष्णश् च चक्रे तस्य क्रियाः शुभाः <br>स चापि ववृधे बालः शुक्लपक्षे यथा शशी </div>
<div class="sloka" id="213_sloka65"> <a href="213.htm#213_sloka65">65 </a> <br>catuṣpādaṃ daśavidhaṃ dhanurvedam ariṃdamaḥ<br>arjunād veda vedajñāt sakalaṃ divyamānuṣam<br>चतुष्पादं दशविधं धनुर्वेदम् अरिंदमः <br>अर्जुनाद् वेद वेदज्ञात् सकलं दिव्यमानुषम् </div>
<div class="sloka" id="213_sloka66"> <a href="213.htm#213_sloka66">66 </a> <br>vijñāneṣv api cāstrāṇāṃ sauṣṭhave ca mahābalaḥ<br>kriyāsv api ca sarvāsu viśeṣān abhyaśikṣayat<br>विज्ञानेष्व् अपि चास्त्राणां सुष्ठवे च महाबलः <br>क्रियास्व् अपि च सर्वासु विशेषान् अभ्यशिक्षयत् </div>
<div class="sloka" id="213_sloka67"> <a href="213.htm#213_sloka67">67 </a> <br>āgame ca prayoge ca cakre tulyam ivātmanaḥ<br>tutoṣa putraṃ saubhadraṃ prekṣamāṇo dhanaṃjayaḥ<br>आगमे च प्रयोगे च चक्रे तुल्यम् इवात्मनः <br>तुतोष पुत्रं सुभद्रं प्रेक्षमाणो धनंजयः </div>
<div class="sloka" id="213_sloka68"> <a href="213.htm#213_sloka68">68 </a> <br>sarvasaṃhananopetaṃ sarvalakṣaṇalakṣitam<br>durdharṣam ṛṣabhaskandhaṃ vyāttānanam ivoragam<br>सर्वसंहननोपेतं सर्वलक्षणलक्षितम् <br>दुर्धर्षम् ऋषभस्कन्धं व्यात्ताननम् इवोरगम् </div>
<div class="sloka" id="213_sloka69"> <a href="213.htm#213_sloka69">69 </a> <br>siṃhadarpaṃ maheṣvāsaṃ mattamātaṅgavikramam<br>meghadundubhi nirghoṣaṃ pūrṇacandranibhānanam<br>सिंहदर्पं महेष्वासं मत्तमातङ्गविक्रमम् <br>मेघदुन्दुभि निर्घोषं पूर्णचन्द्रनिभाननम् </div>
<div class="sloka" id="213_sloka70"> <a href="213.htm#213_sloka70">70 </a> <br>kṛṣṇasya sadṛśaṃ śaurye vīrye rūpe tathākṛtau<br>dadarśa putraṃ bībhatsur maghavān iva taṃ yathā<br>कृष्णस्य सदृशं शुर्ये वीर्ये रूपे तथाकृतु <br>ददर्श पुत्रं बीभत्सुर् मघवान् इव तं यथा </div>
<div class="sloka" id="213_sloka71"> <a href="213.htm#213_sloka71">71 </a> <br>pāñcāly api ca pañcabhyaḥ patibhyaḥ śubhalakṣaṇā<br>lebhe pañca sutān vīrāñ śubhān pañcācalān iva<br>पाञ्चाल्य् अपि च पञ्चभ्यः पतिभ्यः शुभलक्षणा <br>लेभे पञ्च सुतान् वीराञ् शुभान् पञ्चाचलान् इव </div>
<div class="sloka" id="213_sloka72"> <a href="213.htm#213_sloka72">72 </a> <br>yudhiṣṭhirāt prativindhyaṃ suta somaṃ vṛkodarāt<br>arjunāc chruta karmāṇaṃ śatānīkaṃ ca nākulim<br>युधिष्ठिरात् प्रतिविन्ध्यं सुत सोमं वृकोदरात् <br>अर्जुनाच् छ्रुत कर्माणं शतानीकं च नाकुलिम् </div>
<div class="sloka" id="213_sloka73"> <a href="213.htm#213_sloka73">73 </a> <br>sahadevāc chruta senam etān pañca mahārathān<br>pāñcālī suṣuve vīrān ādityān aditir yathā<br>सहदेवाच् छ्रुत सेनम् एतान् पञ्च महारथान् <br>पाञ्चाली सुषुवे वीरान् आदित्यान् अदितिर् यथा </div>
<div class="sloka" id="213_sloka74"> <a href="213.htm#213_sloka74">74 </a> <br>śāstrataḥ prativindhyaṃ tam ūcur viprā yudhiṣṭhiram<br>parapraharaṇa jñāne prativindhyo bhavatv ayam<br>शास्त्रतः प्रतिविन्ध्यं तम् ऊचुर् विप्रा युधिष्ठिरम् <br>परप्रहरण ज्ञाने प्रतिविन्ध्यो भवत्व् अयम् </div>
<div class="sloka" id="213_sloka75"> <a href="213.htm#213_sloka75">75 </a> <br>sute somasahasre tu somārka samatejasam<br>suta somaṃ maheṣvāsaṃ suṣuve bhīmasenataḥ<br>सुते सोमसहस्रे तु सोमार्क समतेजसम् <br>सुत सोमं महेष्वासं सुषुवे भीमसेनतः </div>
<div class="sloka" id="213_sloka76"> <a href="213.htm#213_sloka76">76 </a> <br>śrutaṃ karma mahat kṛtvā nivṛttena kirīṭinā<br>jātaḥ putras tavety evaṃ śrutakarmā tato 'bhavat<br>श्रुतं कर्म महत् कृत्वा निवृत्तेन किरीटिना <br>जातः पुत्रस् तवेत्य् एवं श्रुतकर्मा ततो 'भवत् </div>
<div class="sloka" id="213_sloka77"> <a href="213.htm#213_sloka77">77 </a> <br>śatānīkasya rājarṣeḥ kauravyaḥ kurunandanaḥ<br>cakre putraṃ sanāmānaṃ nakulaḥ kīrtivardhanam<br>शतानीकस्य राजर्षेः कुरव्यः कुरुनन्दनः <br>चक्रे पुत्रं सनामानं नकुलः कीर्तिवर्धनम् </div>
<div class="sloka" id="213_sloka78"> <a href="213.htm#213_sloka78">78 </a> <br>tatas tv ajījanat kṛṣṇā nakṣatre vahni daivate<br>sahadevāt sutaṃ tasmāc chruta seneti taṃ viduḥ<br>ततस् त्व् अजीजनत् कृष्णा नक्षत्रे वह्नि दैवते <br>सहदेवात् सुतं तस्माच् छ्रुत सेनेति तं विदुः </div>
<div class="sloka" id="213_sloka79"> <a href="213.htm#213_sloka79">79 </a> <br>ekavarṣāntarās tv eva draupadeyā yaśasvinaḥ<br>anvajāyanta rājendra parasparahite ratāḥ<br>एकवर्षान्तरास् त्व् एव द्रुपदेया यशस्विनः <br>अन्वजायन्त राजेन्द्र परस्परहिते रताः </div>
<div class="sloka" id="213_sloka80"> <a href="213.htm#213_sloka80">80 </a> <br>jātakarmāṇy ānupūrvyāc cūḍopanayanāni ca<br>cakāra vidhivad dhaumyas teṣāṃ bharatasattama<br>जातकर्माण्य् आनुपूर्व्याच् चूडोपनयनानि च <br>चकार विधिवद् धुम्यस् तेषां भरतसत्तम </div>
<div class="sloka" id="213_sloka81"> <a href="213.htm#213_sloka81">81 </a> <br>kṛtvā ca vedādhyayanaṃ tataḥ sucaritavratāḥ<br>jagṛhuḥ sarvam iṣvastram arjunād divyamānuṣam<br>कृत्वा च वेदाध्ययनं ततः सुचरितव्रताः <br>जगृहुः सर्वम् इष्वस्त्रम् अर्जुनाद् दिव्यमानुषम् </div></body></html>