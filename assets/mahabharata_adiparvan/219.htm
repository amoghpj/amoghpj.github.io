<html><body><div class="sloka" id="219_sloka1"> <a href="219.htm#219_sloka1">1 </a> <br>[vai]<br>tathā śailanipātena bhīṣitāḥ khāṇḍavālayāḥ<br>dānavā rākṣasā nāgās tarakṣvṛkṣavanaukasaḥ<br>dvipāḥ prabhinnāḥ śārdūlāḥ siṃhāḥ kesariṇas tathā<br>[वै] <br>तथा शैलनिपातेन भीषिताः खाण्डवालयाः <br>दानवा राक्षसा नागास् तरक्ष्वृक्षवनुकसः <br>द्विपाः प्रभिन्नाः शार्दूलाः सिंहाः केसरिणस् तथा </div>
<div class="sloka" id="219_sloka2"> <a href="219.htm#219_sloka2">2 </a> <br>mṛgāś ca mahiṣāś caiva śataśaḥ pakṣiṇas tathā<br>samudvignā visasṛpus tathānyā bhūtajātayaḥ<br>मृगाश् च महिषाश् चैव शतशः पक्षिणस् तथा <br>समुद्विग्ना विससृपुस् तथान्या भूतजातयः </div>
<div class="sloka" id="219_sloka3"> <a href="219.htm#219_sloka3">3 </a> <br>taṃ dāvaṃ samudīkṣantaḥ kṛṣṇau cābhyudyatāyudhau<br>utpātanād aśabdena saṃtrāsita ivābhavan<br>तं दावं समुदीक्षन्तः कृष्णु चाभ्युद्यतायुधु <br>उत्पातनाद् अशब्देन संत्रासित इवाभवन् </div>
<div class="sloka" id="219_sloka4"> <a href="219.htm#219_sloka4">4 </a> <br>svatejo bhāsvaraṃ cakram utsasarja janārdanaḥ<br>tena tā jātayaḥ kṣudrāḥ sadānava niśācarāḥ<br>nikṛttāḥ śataśaḥ sarvā nipetur analaṃ kṣaṇāt<br>स्वतेजो भास्वरं चक्रम् उत्ससर्ज जनार्दनः <br>तेन ता जातयः क्षुद्राः सदानव निशाचराः <br>निकृत्ताः शतशः सर्वा निपेतुर् अनलं क्षणात् </div>
<div class="sloka" id="219_sloka5"> <a href="219.htm#219_sloka5">5 </a> <br>adṛśyan rākṣasās tatra kṛṣṇa cakravidāritāḥ<br>vasā rudhirasaṃpṛktāḥ saṃdhyāyām iva toyadāḥ<br>अदृश्यन् राक्षसास् तत्र कृष्ण चक्रविदारिताः <br>वसा रुधिरसंपृक्ताः संध्यायाम् इव तोयदाः </div>
<div class="sloka" id="219_sloka6"> <a href="219.htm#219_sloka6">6 </a> <br>piśācān pakṣiṇo nāgān paśūṃś cāpi sahasraśaḥ<br>nighnaṃś carati vārṣṇeyaḥ kālavat tatra bhārata<br>पिशाचान् पक्षिणो नागान् पशूंश् चापि सहस्रशः <br>निघ्नंश् चरति वार्ष्णेयः कालवत् तत्र भारत </div>
<div class="sloka" id="219_sloka7"> <a href="219.htm#219_sloka7">7 </a> <br>kṣiptaṃ kṣiptaṃ hi tac cakraṃ kṛṣṇasyāmitra ghātinaḥ<br>hatvānekāni sattvāni pāṇim eti punaḥ punaḥ<br>क्षिप्तं क्षिप्तं हि तच् चक्रं कृष्णस्यामित्र घातिनः <br>हत्वानेकानि सत्त्वानि पाणिम् एति पुनः पुनः </div>
<div class="sloka" id="219_sloka8"> <a href="219.htm#219_sloka8">8 </a> <br>tathā tu nighnatas tasya sarvasattvāni bhārata<br>babhūva rūpam atyugraṃ sarvabhūtātmanas tadā<br>तथा तु निघ्नतस् तस्य सर्वसत्त्वानि भारत <br>बभूव रूपम् अत्युग्रं सर्वभूतात्मनस् तदा </div>
<div class="sloka" id="219_sloka9"> <a href="219.htm#219_sloka9">9 </a> <br>sametānāṃ ca devānāṃ dānavānāṃ ca sarvaśaḥ<br>vijetā nābhavat kaś cit kṛṣṇa pāṇḍavayor mṛdhe<br>समेतानां च देवानां दानवानां च सर्वशः <br>विजेता नाभवत् कश् चित् कृष्ण पाण्डवयोर् मृधे </div>
<div class="sloka" id="219_sloka10"> <a href="219.htm#219_sloka10">10 </a> <br>tayor balāt paritrātuṃ taṃ dāvaṃ tu yadā surāḥ<br>nāśaknuvañ śamayituṃ tadābhūvan parāṅmukhāḥ<br>तयोर् बलात् परित्रातुं तं दावं तु यदा सुराः <br>नाशक्नुवञ् शमयितुं तदाभूवन् पराङ्मुखाः </div>
<div class="sloka" id="219_sloka11"> <a href="219.htm#219_sloka11">11 </a> <br>śatakratuś ca saṃprekṣya vimukhān devatā gaṇān<br>babhūvāvasthitaḥ prītaḥ praśaṃsan kṛṣṇa pāṇḍavau<br>शतक्रतुश् च संप्रेक्ष्य विमुखान् देवता गणान् <br>बभूवावस्थितः प्रीतः प्रशंसन् कृष्ण पाण्डवु </div>
<div class="sloka" id="219_sloka12"> <a href="219.htm#219_sloka12">12 </a> <br>nivṛtteṣu tu deveṣu vāg uvācāśarīriṇī<br>śatakratum abhiprekṣya mahāgambhīra niḥsvanā<br>निवृत्तेषु तु देवेषु वाग् उवाचाशरीरिणी <br>शतक्रतुम् अभिप्रेक्ष्य महागम्भीर निःस्वना </div>
<div class="sloka" id="219_sloka13"> <a href="219.htm#219_sloka13">13 </a> <br>na te sakhā saṃnihitas takṣakaḥ pannagottamaḥ<br>dāhakāle khāṇḍavasya kurukṣetraṃ gato hy asau<br>न ते सखा संनिहितस् तक्षकः पन्नगोत्तमः <br>दाहकाले खाण्डवस्य कुरुक्षेत्रं गतो ह्य् असु </div>
<div class="sloka" id="219_sloka14"> <a href="219.htm#219_sloka14">14 </a> <br>na ca śakyo tvayā jetuṃ yuddhe 'smin samavasthitau<br>vāsudevārjunau śakra nibodhedaṃ vaco mama<br>न च शक्यो त्वया जेतुं युद्धे 'स्मिन् समवस्थितु <br>वासुदेवार्जुनु शक्र निबोधेदं वचो मम </div>
<div class="sloka" id="219_sloka15"> <a href="219.htm#219_sloka15">15 </a> <br>naranārāyaṇau devau tāv etau viśrutau divi<br>bhavān apy abhijānāti yad vīryau yat parākramau<br>नरनारायणु देवु ताव् एतु विश्रुतु दिवि <br>भवान् अप्य् अभिजानाति यद् वीर्यु यत् पराक्रमु </div>
<div class="sloka" id="219_sloka16"> <a href="219.htm#219_sloka16">16 </a> <br>naitau śakyau durādharṣau vijetum ajitau yudhi<br>api sarveṣu lokeṣu purāṇāv ṛṣisattamau<br>नैतु शक्यु दुराधर्षु विजेतुम् अजितु युधि <br>अपि सर्वेषु लोकेषु पुराणाव् ऋषिसत्तमु </div>
<div class="sloka" id="219_sloka17"> <a href="219.htm#219_sloka17">17 </a> <br>pūjanīyatamāv etāv api sarvaiḥ surāsuraiḥ<br>sayakṣarakṣogandharvanarakiṃnara pannagaiḥ<br>पूजनीयतमाव् एताव् अपि सर्वैः सुरासुरैः <br>सयक्षरक्षोगन्धर्वनरकिंनर पन्नगैः </div>
<div class="sloka" id="219_sloka18"> <a href="219.htm#219_sloka18">18 </a> <br>tasmād itaḥ suraiḥ sārdhaṃ gantum arhasi vāsava<br>diṣṭaṃ cāpy anupaśyaitat khāṇḍavasya vināśanam<br>तस्माद् इतः सुरैः सार्धं गन्तुम् अर्हसि वासव <br>दिष्टं चाप्य् अनुपश्यैतत् खाण्डवस्य विनाशनम् </div>
<div class="sloka" id="219_sloka19"> <a href="219.htm#219_sloka19">19 </a> <br>iti vācam abhiśrutya tathyam ity amareśvaraḥ<br>kopāmarṣau samutsṛjya saṃpratasthe divaṃ tadā<br>इति वाचम् अभिश्रुत्य तथ्यम् इत्य् अमरेश्वरः <br>कोपामर्षु समुत्सृज्य संप्रतस्थे दिवं तदा </div>
<div class="sloka" id="219_sloka20"> <a href="219.htm#219_sloka20">20 </a> <br>taṃ prasthitaṃ mahātmānaṃ samavekṣya divaukasaḥ<br>tvaritāḥ sahitā rājann anujagmuḥ śatakratum<br>तं प्रस्थितं महात्मानं समवेक्ष्य दिवुकसः <br>त्वरिताः सहिता राजन्न् अनुजग्मुः शतक्रतुम् </div>
<div class="sloka" id="219_sloka21"> <a href="219.htm#219_sloka21">21 </a> <br>devarājaṃ tadā yāntaṃ saha devair udīkṣya tu<br>vāsudevārjunau vīrau siṃhanādaṃ vinedatuḥ<br>देवराजं तदा यान्तं सह देवैर् उदीक्ष्य तु <br>वासुदेवार्जुनु वीरु सिंहनादं विनेदतुः </div>
<div class="sloka" id="219_sloka22"> <a href="219.htm#219_sloka22">22 </a> <br>devarāje gate rājan prahṛṣṭau kṛṣṇa pāṇḍavau<br>nirviśaṅkaṃ punar dāvaṃ dāhayām āsatus tadā<br>देवराजे गते राजन् प्रहृष्टु कृष्ण पाण्डवु <br>निर्विशङ्कं पुनर् दावं दाहयाम् आसतुस् तदा </div>
<div class="sloka" id="219_sloka23"> <a href="219.htm#219_sloka23">23 </a> <br>sa māruta ivābhrāṇi nāśayitvārjunaḥ surān<br>vyadhamac charasaṃpātaiḥ prāṇinaḥ khāṇḍavālayān<br>स मारुत इवाभ्राणि नाशयित्वार्जुनः सुरान् <br>व्यधमच् छरसंपातैः प्राणिनः खाण्डवालयान् </div>
<div class="sloka" id="219_sloka24"> <a href="219.htm#219_sloka24">24 </a> <br>na ca sma kiṃ cic chaknoti bhūtaṃ niścaritaṃ tataḥ<br>saṃchidyamānam iṣubhir asyatā savyasācinā<br>न च स्म किं चिच् छक्नोति भूतं निश्चरितं ततः <br>संछिद्यमानम् इषुभिर् अस्यता सव्यसाचिना </div>
<div class="sloka" id="219_sloka25"> <a href="219.htm#219_sloka25">25 </a> <br>nāśakaṃs tatra bhūtāni mahānty api raṇe 'rjunam<br>nirīkṣitum amogheṣuṃ kariṣyanti kuto raṇam<br>नाशकंस् तत्र भूतानि महान्त्य् अपि रणे 'र्जुनम् <br>निरीक्षितुम् अमोघेषुं करिष्यन्ति कुतो रणम् </div>
<div class="sloka" id="219_sloka26"> <a href="219.htm#219_sloka26">26 </a> <br>śatenaikaṃ ca vivyādha śataṃ caikena pattriṇā<br>vyasavas te 'patann agnau sākṣāt kālahatā iva<br>शतेनैकं च विव्याध शतं चैकेन पत्त्रिणा <br>व्यसवस् ते 'पतन्न् अग्नु साक्षात् कालहता इव </div>
<div class="sloka" id="219_sloka27"> <a href="219.htm#219_sloka27">27 </a> <br>na cālabhanta te śarma rodhaḥsu viṣameṣu ca<br>pitṛdeva nivāseṣu saṃtāpaś cāpy ajāyata<br>न चालभन्त ते शर्म रोधःसु विषमेषु च <br>पितृदेव निवासेषु संतापश् चाप्य् अजायत </div>
<div class="sloka" id="219_sloka28"> <a href="219.htm#219_sloka28">28 </a> <br>bhūtasaṃgha sahasrāś ca dīnāś cakrur mahāsvanam<br>ruruvur vāraṇāś caiva tathaiva mṛgapakṣiṇaḥ<br>tena śabdena vitresur gaṅgodadhi carā jhaṣāḥ<br>भूतसंघ सहस्राश् च दीनाश् चक्रुर् महास्वनम् <br>रुरुवुर् वारणाश् चैव तथैव मृगपक्षिणः <br>तेन शब्देन वित्रेसुर् गङ्गोदधि चरा झषाः </div>
<div class="sloka" id="219_sloka29"> <a href="219.htm#219_sloka29">29 </a> <br>na hy arjunaṃ mahābāhuṃ nāpi kṛṣṇaṃ mahābalam<br>nirīkṣituṃ vai śaknoti kaś cid yoddhuṃ kutaḥ punaḥ<br>न ह्य् अर्जुनं महाबाहुं नापि कृष्णं महाबलम् <br>निरीक्षितुं वै शक्नोति कश् चिद् योद्धुं कुतः पुनः </div>
<div class="sloka" id="219_sloka30"> <a href="219.htm#219_sloka30">30 </a> <br>ekāyanagatā ye 'pi niṣpatanty atra ke cana<br>rākṣasān dānavān nāgāñ jaghne cakreṇa tān hariḥ<br>एकायनगता ये 'पि निष्पतन्त्य् अत्र के चन <br>राक्षसान् दानवान् नागाञ् जघ्ने चक्रेण तान् हरिः </div>
<div class="sloka" id="219_sloka31"> <a href="219.htm#219_sloka31">31 </a> <br>te vibhinnaśiro dehāś cakravegād gatāsavaḥ<br>petur āsye mahākāyā dīptasya vasuretasaḥ<br>ते विभिन्नशिरो देहाश् चक्रवेगाद् गतासवः <br>पेतुर् आस्ये महाकाया दीप्तस्य वसुरेतसः </div>
<div class="sloka" id="219_sloka32"> <a href="219.htm#219_sloka32">32 </a> <br>sa māṃsarudhiraughaiś ca medaughaiś ca samīritaḥ<br>upary ākāśago vahnir vidhūmaḥ samadṛśyata<br>स मांसरुधिरुघैश् च मेदुघैश् च समीरितः <br>उपर्य् आकाशगो वह्निर् विधूमः समदृश्यत </div>
<div class="sloka" id="219_sloka33"> <a href="219.htm#219_sloka33">33 </a> <br>dīptākṣo dīptajihvaś ca dīptavyātta mahānanaḥ<br>dīptordhva keśaḥ piṅgākṣaḥ piban prāṇabhṛtāṃ vasām<br>दीप्ताक्षो दीप्तजिह्वश् च दीप्तव्यात्त महाननः <br>दीप्तोर्ध्व केशः पिङ्गाक्षः पिबन् प्राणभृतां वसाम् </div>
<div class="sloka" id="219_sloka34"> <a href="219.htm#219_sloka34">34 </a> <br>tāṃ sa kṛṣṇārjuna kṛtāṃ sudhāṃ prāpya hutāśanaḥ<br>babhūva muditas tṛptaḥ parāṃ nirvṛtim āgataḥ<br>तां स कृष्णार्जुन कृतां सुधां प्राप्य हुताशनः <br>बभूव मुदितस् तृप्तः परां निर्वृतिम् आगतः </div>
<div class="sloka" id="219_sloka35"> <a href="219.htm#219_sloka35">35 </a> <br>athāsuraṃ mayaṃ nāma takṣakasya niveśanāt<br>vipradravantaṃ sahasā dadarśa madhusūdanaḥ<br>अथासुरं मयं नाम तक्षकस्य निवेशनात् <br>विप्रद्रवन्तं सहसा ददर्श मधुसूदनः </div>
<div class="sloka" id="219_sloka36"> <a href="219.htm#219_sloka36">36 </a> <br>tam agniḥ prārthayām āsa didhakṣur vātasārathiḥ<br>dehavān vai jaṭī bhūtvā nadaṃś ca jalado yathā<br>jighāṃsur vāsudevaś ca cakram udyamya viṣṭhitaḥ<br>तम् अग्निः प्रार्थयाम् आस दिधक्षुर् वातसारथिः <br>देहवान् वै जटी भूत्वा नदंश् च जलदो यथा <br>जिघांसुर् वासुदेवश् च चक्रम् उद्यम्य विष्ठितः </div>
<div class="sloka" id="219_sloka37"> <a href="219.htm#219_sloka37">37 </a> <br>sacakram udyataṃ dṛṣṭvā didhakṣuṃ ca hutāśanam<br>abhidhāvārjunety evaṃ mayaś cukrośa bhārata<br>सचक्रम् उद्यतं दृष्ट्वा दिधक्षुं च हुताशनम् <br>अभिधावार्जुनेत्य् एवं मयश् चुक्रोश भारत </div>
<div class="sloka" id="219_sloka38"> <a href="219.htm#219_sloka38">38 </a> <br>tasya bhītasvanaṃ śrutvā mā bhair iti dhanaṃjayaḥ<br>pratyuvāca mayaṃ pārtho jīvayann iva bhārata<br>तस्य भीतस्वनं श्रुत्वा मा भैर् इति धनंजयः <br>प्रत्युवाच मयं पार्थो जीवयन्न् इव भारत </div>
<div class="sloka" id="219_sloka39"> <a href="219.htm#219_sloka39">39 </a> <br>taṃ pārthenābhaye datte namucer bhrātaraṃ mayam<br>na hantum aicchad dāśārhaḥ pāvako na dadāha ca<br>तं पार्थेनाभये दत्ते नमुचेर् भ्रातरं मयम् <br>न हन्तुम् अैच्छद् दाशार्हः पावको न ददाह च </div></body></html>