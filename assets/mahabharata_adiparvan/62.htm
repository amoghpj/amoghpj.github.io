<html><body><div class="sloka" id="62_sloka1"> <a href="62.htm#62_sloka1">1 </a> <br>[j]<br>tvattaḥ śrutam idaṃ brahman devadānavarakṣasām<br>aṃśāvataraṇaṃ samyag gandharvāpsarasāṃ tathā<br>[ज्] <br>त्वत्तः श्रुतम् इदं ब्रह्मन् देवदानवरक्षसाम् <br>अंशावतरणं सम्यग् गन्धर्वाप्सरसां तथा </div>
<div class="sloka" id="62_sloka2"> <a href="62.htm#62_sloka2">2 </a> <br>imaṃ tu bhūya icchāmi kurūṇāṃ vaṃśam āditaḥ<br>kathyamānaṃ tvayā vipra viprarṣigaṇasaṃnidhau<br>इमं तु भूय इच्छामि कुरूणां वंशम् आदितः <br>कथ्यमानं त्वया विप्र विप्रर्षिगणसंनिधु </div>
<div class="sloka" id="62_sloka3"> <a href="62.htm#62_sloka3">3 </a> <br>[v]<br>pauravāṇāṃ vaṃśakaro duḥṣanto nāma vīryavān<br>pṛthivyāś caturantāyā goptā bharatasattama<br>[व्] <br>पुरवाणां वंशकरो दुःषन्तो नाम वीर्यवान् <br>पृथिव्याश् चतुरन्ताया गोप्ता भरतसत्तम </div>
<div class="sloka" id="62_sloka4"> <a href="62.htm#62_sloka4">4 </a> <br>caturbhāgaṃ bhuvaḥ kṛtsnaṃ sa bhuṅkte manujeśvaraḥ<br>samudrāvaraṇāṃś cāpi deśān sa samitiṃjayaḥ<br>चतुर्भागं भुवः कृत्स्नं स भुङ्क्ते मनुजेश्वरः <br>समुद्रावरणांश् चापि देशान् स समितिंजयः </div>
<div class="sloka" id="62_sloka5"> <a href="62.htm#62_sloka5">5 </a> <br>āmlecchāṭavikān sarvān sa bhuṅkte ripumardanaḥ<br>ratnākara samudrāntāṃś cāturvarṇyajanāvṛtān<br>आम्लेच्छाटविकान् सर्वान् स भुङ्क्ते रिपुमर्दनः <br>रत्नाकर समुद्रान्तांश् चातुर्वर्ण्यजनावृतान् </div>
<div class="sloka" id="62_sloka6"> <a href="62.htm#62_sloka6">6 </a> <br>na varṇasaṃkarakaro nākṛṣya karakṛj janaḥ<br>na pāpakṛt kaś cid āsīt tasmin rājani śāsati<br>न वर्णसंकरकरो नाकृष्य करकृज् जनः <br>न पापकृत् कश् चिद् आसीत् तस्मिन् राजनि शासति </div>
<div class="sloka" id="62_sloka7"> <a href="62.htm#62_sloka7">7 </a> <br>dharmyāṃ ratiṃ sevamānā dharmārthāv abhipedire<br>tadā narā naravyāghra tasmiñ janapadeśvare<br>धर्म्यां रतिं सेवमाना धर्मार्थाव् अभिपेदिरे <br>तदा नरा नरव्याघ्र तस्मिञ् जनपदेश्वरे </div>
<div class="sloka" id="62_sloka8"> <a href="62.htm#62_sloka8">8 </a> <br>nāsīc corabhayaṃ tāta na kṣudhā bhayam aṇv api<br>nāsīd vyādhibhayaṃ cāpi tasmiñ janapadeśvare<br>नासीच् चोरभयं तात न क्षुधा भयम् अण्व् अपि <br>नासीद् व्याधिभयं चापि तस्मिञ् जनपदेश्वरे </div>
<div class="sloka" id="62_sloka9"> <a href="62.htm#62_sloka9">9 </a> <br>svair dharmai remire varṇā daive karmaṇi niḥspṛhāḥ<br>tam āśritya mahīpālam āsaṃś caivākuto bhayāḥ<br>स्वैर् धर्मै रेमिरे वर्णा दैवे कर्मणि निःस्पृहाः <br>तम् आश्रित्य महीपालम् आसंश् चैवाकुतो भयाः </div>
<div class="sloka" id="62_sloka10"> <a href="62.htm#62_sloka10">10 </a> <br>kālavarṣī ca parjanyaḥ sasyāni phalavanti ca<br>sarvaratnasamṛddhā ca mahī vasumatī tadā<br>कालवर्षी च पर्जन्यः सस्यानि फलवन्ति च <br>सर्वरत्नसमृद्धा च मही वसुमती तदा </div>
<div class="sloka" id="62_sloka11"> <a href="62.htm#62_sloka11">11 </a> <br>sa cādbhutamahāvīryo vajrasaṃhanano yuvā<br>udyamya mandaraṃ dorbhyāṃ haret savanakānanam<br>स चाद्भुतमहावीर्यो वज्रसंहननो युवा <br>उद्यम्य मन्दरं दोर्भ्यां हरेत् सवनकाननम् </div>
<div class="sloka" id="62_sloka12"> <a href="62.htm#62_sloka12">12 </a> <br>dhanuṣy atha gadāyuddhe tsarupraharaṇeṣu ca<br>nāgapṛṣṭhe 'śvapṛṣṭhe ca babhūva pariniṣṭhitaḥ<br>धनुष्य् अथ गदायुद्धे त्सरुप्रहरणेषु च <br>नागपृष्ठे 'श्वपृष्ठे च बभूव परिनिष्ठितः </div>
<div class="sloka" id="62_sloka13"> <a href="62.htm#62_sloka13">13 </a> <br>bale viṣṇusamaś cāsīt tejasā bhāskaropamaḥ<br>akṣubdhatve 'rṇava samaḥ sahiṣṇutve dharā samaḥ<br>बले विष्णुसमश् चासीत् तेजसा भास्करोपमः <br>अक्षुब्धत्वे 'र्णव समः सहिष्णुत्वे धरा समः </div></body></html>