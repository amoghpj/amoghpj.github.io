<html><body><div class="sloka" id="210_sloka1"> <a href="210.htm#210_sloka1">1 </a> <br>[vai]<br>so 'parānteṣu tīrthāni puṇyāny āyatanāni ca<br>sarvāṇy evānupūrvyeṇa jagāmāmita vikramaḥ<br>[वै] <br>सो 'परान्तेषु तीर्थानि पुण्यान्य् आयतनानि च <br>सर्वाण्य् एवानुपूर्व्येण जगामामित विक्रमः </div>
<div class="sloka" id="210_sloka2"> <a href="210.htm#210_sloka2">2 </a> <br>samudre paścime yāni tīrthāny āyatanāni ca<br>tāni sarvāṇi gatvā sa prabhāsam upajagmivān<br>समुद्रे पश्चिमे यानि तीर्थान्य् आयतनानि च <br>तानि सर्वाणि गत्वा स प्रभासम् उपजग्मिवान् </div>
<div class="sloka" id="210_sloka3"> <a href="210.htm#210_sloka3">3 </a> <br>prabhāsa deśaṃ saṃprāptaṃ bībhatsum aparājitam<br>tīrthāny anucarantaṃ ca śuśrāva madhusūdanaḥ<br>प्रभास देशं संप्राप्तं बीभत्सुम् अपराजितम् <br>तीर्थान्य् अनुचरन्तं च शुश्राव मधुसूदनः </div>
<div class="sloka" id="210_sloka4"> <a href="210.htm#210_sloka4">4 </a> <br>tato 'bhyagacchat kaunteyam ajñāto nāma mādhavaḥ<br>dadṛśāte tadānyonyaṃ prabhāse kṛṣṇa pāṇḍavau<br>ततो 'भ्यगच्छत् कुन्तेयम् अज्ञातो नाम माधवः <br>ददृशाते तदान्योन्यं प्रभासे कृष्ण पाण्डवु </div>
<div class="sloka" id="210_sloka5"> <a href="210.htm#210_sloka5">5 </a> <br>tāv anyonyaṃ samāśliṣya pṛṣṭvā ca kuśalaṃ vane<br>āstāṃ priyasakhāyau tau naranārāyaṇāv ṛṣī<br>ताव् अन्योन्यं समाश्लिष्य पृष्ट्वा च कुशलं वने <br>आस्तां प्रियसखायु तु नरनारायणाव् ऋषी </div>
<div class="sloka" id="210_sloka6"> <a href="210.htm#210_sloka6">6 </a> <br>tato 'rjunaṃ vāsudevas tāṃ caryāṃ paryapṛcchata<br>kimarthaṃ pāṇḍavemāni tīrthāny anucarasy uta<br>ततो 'र्जुनं वासुदेवस् तां चर्यां पर्यपृच्छत <br>किमर्थं पाण्डवेमानि तीर्थान्य् अनुचरस्य् उत </div>
<div class="sloka" id="210_sloka7"> <a href="210.htm#210_sloka7">7 </a> <br>tato 'rjuno yathāvṛttaṃ sarvam ākhyātavāṃs tadā<br>śrutvovāca ca vārṣeṇya evam etad iti prabhuḥ<br>ततो 'र्जुनो यथावृत्तं सर्वम् आख्यातवांस् तदा <br>श्रुत्वोवाच च वार्षेण्य एवम् एतद् इति प्रभुः </div>
<div class="sloka" id="210_sloka8"> <a href="210.htm#210_sloka8">8 </a> <br>tau vihṛtya yathākāmaṃ prabhāse kṛṣṇa pāṇḍavau<br>mahīdharaṃ raivatakaṃ vāsāyaivābhijagmatuḥ<br>तु विहृत्य यथाकामं प्रभासे कृष्ण पाण्डवु <br>महीधरं रैवतकं वासायैवाभिजग्मतुः </div>
<div class="sloka" id="210_sloka9"> <a href="210.htm#210_sloka9">9 </a> <br>pūrvam eva tu kṛṣṇasya vacanāt taṃ mahīdharam<br>puruṣāḥ samalaṃcakrur upajahruś ca bhojanam<br>पूर्वम् एव तु कृष्णस्य वचनात् तं महीधरम् <br>पुरुषाः समलंचक्रुर् उपजह्रुश् च भोजनम् </div>
<div class="sloka" id="210_sloka10"> <a href="210.htm#210_sloka10">10 </a> <br>pratigṛhyārjunaḥ sarvam upabhujya ca pāṇḍavaḥ<br>sahaiva vāsudevena dṛṣṭavān naṭanartakān<br>प्रतिगृह्यार्जुनः सर्वम् उपभुज्य च पाण्डवः <br>सहैव वासुदेवेन दृष्टवान् नटनर्तकान् </div>
<div class="sloka" id="210_sloka11"> <a href="210.htm#210_sloka11">11 </a> <br>abhyanujñāpya tān sarvān arcayitvā ca pāṇḍavaḥ<br>satkṛtaṃ śayanaṃ divyam abhyagacchan mahādyutiḥ<br>अभ्यनुज्ञाप्य तान् सर्वान् अर्चयित्वा च पाण्डवः <br>सत्कृतं शयनं दिव्यम् अभ्यगच्छन् महाद्युतिः </div>
<div class="sloka" id="210_sloka12"> <a href="210.htm#210_sloka12">12 </a> <br>tīrthānāṃ darśanaṃ caiva parvatānāṃ ca bhārata<br>āpagānāṃ vanānāṃ ca kathayām āsa sātvate<br>तीर्थानां दर्शनं चैव पर्वतानां च भारत <br>आपगानां वनानां च कथयाम् आस सात्वते </div>
<div class="sloka" id="210_sloka13"> <a href="210.htm#210_sloka13">13 </a> <br>sa kathāḥ kathayann eva nidrayā janamejaya<br>kaunteyo 'pahṛtas tasmiñ śayane svargasaṃmite<br>स कथाः कथयन्न् एव निद्रया जनमेजय <br>कुन्तेयो 'पहृतस् तस्मिञ् शयने स्वर्गसंमिते </div>
<div class="sloka" id="210_sloka14"> <a href="210.htm#210_sloka14">14 </a> <br>madhureṇa sa gītena vīṇā śabdena cānagha<br>prabodhyamāno bubudhe stutibhir maṅgalais tathā<br>मधुरेण स गीतेन वीणा शब्देन चानघ <br>प्रबोध्यमानो बुबुधे स्तुतिभिर् मङ्गलैस् तथा </div>
<div class="sloka" id="210_sloka15"> <a href="210.htm#210_sloka15">15 </a> <br>sa kṛtvāvaśya kāryāṇi vārṣṇeyenābhinanditaḥ<br>rathena kāñcanāṅgena dvārakām abhijagmivān<br>स कृत्वावश्य कार्याणि वार्ष्णेयेनाभिनन्दितः <br>रथेन काञ्चनाङ्गेन द्वारकाम् अभिजग्मिवान् </div>
<div class="sloka" id="210_sloka16"> <a href="210.htm#210_sloka16">16 </a> <br>alaṃkṛtā dvārakā tu babhūva janamejaya<br>kuntīsutasya pūjārtham api niṣkuṭakeṣv api<br>अलंकृता द्वारका तु बभूव जनमेजय <br>कुन्तीसुतस्य पूजार्थम् अपि निष्कुटकेष्व् अपि </div>
<div class="sloka" id="210_sloka17"> <a href="210.htm#210_sloka17">17 </a> <br>didṛkṣavaś ca kaunteyaṃ dvārakāvāsino janāḥ<br>narendramārgam ājagmus tūrṇaṃ śatasahasraśaḥ<br>दिदृक्षवश् च कुन्तेयं द्वारकावासिनो जनाः <br>नरेन्द्रमार्गम् आजग्मुस् तूर्णं शतसहस्रशः </div>
<div class="sloka" id="210_sloka18"> <a href="210.htm#210_sloka18">18 </a> <br>avalokeṣu nārīṇāṃ sahasrāṇi śatāni ca<br>bhojavṛṣṇyandhakānāṃ ca samavāyo mahān abhūt<br>अवलोकेषु नारीणां सहस्राणि शतानि च <br>भोजवृष्ण्यन्धकानां च समवायो महान् अभूत् </div>
<div class="sloka" id="210_sloka19"> <a href="210.htm#210_sloka19">19 </a> <br>sa tathā satkṛtaḥ sarvair bhojavṛṣṇyandhakātmajaiḥ<br>abhivādyābhivādyāṃś ca sūryaiś ca pratinanditaḥ<br>स तथा सत्कृतः सर्वैर् भोजवृष्ण्यन्धकात्मजैः <br>अभिवाद्याभिवाद्यांश् च सूर्यैश् च प्रतिनन्दितः </div>
<div class="sloka" id="210_sloka20"> <a href="210.htm#210_sloka20">20 </a> <br>kumāraiḥ sarvaśo vīraḥ satkareṇābhivāditaḥ<br>samānavayasaḥ sarvān āśliṣya sa punaḥ punaḥ<br>कुमारैः सर्वशो वीरः सत्करेणाभिवादितः <br>समानवयसः सर्वान् आश्लिष्य स पुनः पुनः </div></body></html>