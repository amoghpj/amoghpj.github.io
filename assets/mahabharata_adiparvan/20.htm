<html><body><div class="sloka" id="20_sloka1"> <a href="20.htm#20_sloka1">1 </a> <br>[sū]<br>taṃ samudram atikramya kadrūr vinatayā saha<br>nyapatat turagābhyāśe nacirād iva śīghragā<br>[सू] <br>तं समुद्रम् अतिक्रम्य कद्रूर् विनतया सह <br>न्यपतत् तुरगाभ्याशे नचिराद् इव शीघ्रगा </div>
<div class="sloka" id="20_sloka2"> <a href="20.htm#20_sloka2">2 </a> <br>niśāmya ca bahūn vālān kṛṣṇān pucchaṃ samāśritān<br>vinatāṃ viṣaṇṇavadanāṃ kadrūr dāsye nyayojayat<br>निशाम्य च बहून् वालान् कृष्णान् पुच्छं समाश्रितान् <br>विनतां विषण्णवदनां कद्रूर् दास्ये न्ययोजयत् </div>
<div class="sloka" id="20_sloka3"> <a href="20.htm#20_sloka3">3 </a> <br>tataḥ sā vinatā tasmin paṇitena parājitā<br>abhavad duḥkhasaṃtaptā dāsī bhāvaṃ samāsthitā<br>ततः सा विनता तस्मिन् पणितेन पराजिता <br>अभवद् दुःखसंतप्ता दासी भावं समास्थिता </div>
<div class="sloka" id="20_sloka4"> <a href="20.htm#20_sloka4">4 </a> <br>etasminn antare caiva garuḍaḥ kāla āgate<br>vinā mātrā mahātejā vidāryāṇḍam ajāyata<br>एतस्मिन्न् अन्तरे चैव गरुडः काल आगते <br>विना मात्रा महातेजा विदार्याण्डम् अजायत </div>
<div class="sloka" id="20_sloka5"> <a href="20.htm#20_sloka5">5 </a> <br>agnirāśir ivodbhāsan samiddho 'ti bhayaṃkaraḥ<br>pravṛddhaḥ sahasā pakṣī mahākāyo nabhogataḥ<br>अग्निराशिर् इवोद्भासन् समिद्धो 'ति भयंकरः <br>प्रवृद्धः सहसा पक्षी महाकायो नभोगतः </div>
<div class="sloka" id="20_sloka6"> <a href="20.htm#20_sloka6">6 </a> <br>taṃ dṛṣṭvā śaraṇaṃ jagmuḥ prajāḥ sarvā vibhāvasum<br>praṇipatyābruvaṃś cainam āsīnaṃ viśvarūpiṇam<br>तं दृष्ट्वा शरणं जग्मुः प्रजाः सर्वा विभावसुम् <br>प्रणिपत्याब्रुवंश् चैनम् आसीनं विश्वरूपिणम् </div>
<div class="sloka" id="20_sloka7"> <a href="20.htm#20_sloka7">7 </a> <br>agne mā tvaṃ pravardhiṣṭhāḥ kac cin no na didhakṣasi<br>asau hi rāśiḥ sumahān samiddhas tava sarpati<br>अग्ने मा त्वं प्रवर्धिष्ठाः कच् चिन् नो न दिधक्षसि <br>असु हि राशिः सुमहान् समिद्धस् तव सर्पति </div>
<div class="sloka" id="20_sloka8"> <a href="20.htm#20_sloka8">8 </a> <br>[ā]<br>naitad evaṃ yathā yūyaṃ manyadhvam asurārdanāḥ<br>garuḍo balavān eṣa mama tulyaḥ svatejasā<br>[ा] <br>नैतद् एवं यथा यूयं मन्यध्वम् असुरार्दनाः <br>गरुडो बलवान् एष मम तुल्यः स्वतेजसा </div>
<div class="sloka" id="20_sloka9"> <a href="20.htm#20_sloka9">9 </a> <br>[sū]<br>evam uktās tago gatvā garuḍaṃ vāgbhir astuvan<br>adūrād abhyupetyainaṃ devāḥ sarṣigaṇās tadā<br>[सू] <br>एवम् उक्तास् तगो गत्वा गरुडं वाग्भिर् अस्तुवन् <br>अदूराद् अभ्युपेत्यैनं देवाः सर्षिगणास् तदा </div>
<div class="sloka" id="20_sloka10"> <a href="20.htm#20_sloka10">10 </a> <br>tvam ṛṣis tvaṃ mahābhāgas tvaṃ devaḥ patageśvaraḥ<br>tvaṃ prabhus tapana prakhyas tvaṃ nas trāṇam anuttamam<br>त्वम् ऋषिस् त्वं महाभागस् त्वं देवः पतगेश्वरः <br>त्वं प्रभुस् तपन प्रख्यस् त्वं नस् त्राणम् अनुत्तमम् </div>
<div class="sloka" id="20_sloka11"> <a href="20.htm#20_sloka11">11 </a> <br>balormimān sādhur adīnasattvaḥ; samṛddhimān duṣprasahas tvam eva<br>tapaḥ śrutaṃ sarvam ahīna kīrte; anāgataṃ copagataṃ ca sarvam<br>बलोर्मिमान् साधुर् अदीनसत्त्वः; समृद्धिमान् दुष्प्रसहस् त्वम् एव <br>तपः श्रुतं सर्वम् अहीन कीर्ते; अनागतं चोपगतं च सर्वम् </div>
<div class="sloka" id="20_sloka12"> <a href="20.htm#20_sloka12">12 </a> <br>tvam uttamaḥ sarvam idaṃ carācaraṃ; gabhastibhir bhānur ivāvabhāsase<br>samākṣipan bhānumataḥ prabhāṃ muhus; tvam antakaḥ sarvam idaṃ dhruvādhruvam<br>त्वम् उत्तमः सर्वम् इदं चराचरं; गभस्तिभिर् भानुर् इवावभाससे <br>समाक्षिपन् भानुमतः प्रभां मुहुस्; त्वम् अन्तकः सर्वम् इदं ध्रुवाध्रुवम् </div>
<div class="sloka" id="20_sloka13"> <a href="20.htm#20_sloka13">13 </a> <br>divākaraḥ parikupito yathā dahet; prajās tathā dahasi hutāśanaprabha<br>bhayaṃkaraḥ pralaya ivāgnir utthito; vināśayan yugaparivartanānta kṛt<br>दिवाकरः परिकुपितो यथा दहेत्; प्रजास् तथा दहसि हुताशनप्रभ <br>भयंकरः प्रलय इवाग्निर् उत्थितो; विनाशयन् युगपरिवर्तनान्त कृत् </div>
<div class="sloka" id="20_sloka14"> <a href="20.htm#20_sloka14">14 </a> <br>svageśvaraṃ śaraṇam upasthitā vayaṃ; mahaujasaṃ vitimiram abhragocaram<br>mahābalaṃ garuḍam upetya khecaraṃ; parāvaraṃ varadam ajayya vikramam<br>स्वगेश्वरं शरणम् उपस्थिता वयं; महुजसं वितिमिरम् अभ्रगोचरम् <br>महाबलं गरुडम् उपेत्य खेचरं; परावरं वरदम् अजय्य विक्रमम् </div></body></html>