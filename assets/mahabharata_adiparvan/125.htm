<html><body><div class="sloka" id="125_sloka1"> <a href="125.htm#125_sloka1">1 </a> <br>[vai]<br>kururāje ca raṅgasthe bhīme ca balināṃ vare<br>pakṣapāta kṛtasnehaḥ sa dvidhevābhavaj janaḥ<br>[वै] <br>कुरुराजे च रङ्गस्थे भीमे च बलिनां वरे <br>पक्षपात कृतस्नेहः स द्विधेवाभवज् जनः </div>
<div class="sloka" id="125_sloka2"> <a href="125.htm#125_sloka2">2 </a> <br>hā vīra kururājeti hā bhīmeti ca nardatām<br>puruṣāṇāṃ suvipulāḥ praṇādāḥ sahasotthitāḥ<br>हा वीर कुरुराजेति हा भीमेति च नर्दताम् <br>पुरुषाणां सुविपुलाः प्रणादाः सहसोत्थिताः </div>
<div class="sloka" id="125_sloka3"> <a href="125.htm#125_sloka3">3 </a> <br>tataḥ kṣubdhārṇava nibhaṃ raṅgam ālokya buddhimān<br>bhāradvājaḥ priyaṃ putram aśvatthāmānam abravīt<br>ततः क्षुब्धार्णव निभं रङ्गम् आलोक्य बुद्धिमान् <br>भारद्वाजः प्रियं पुत्रम् अश्वत्थामानम् अब्रवीत् </div>
<div class="sloka" id="125_sloka4"> <a href="125.htm#125_sloka4">4 </a> <br>vārayaitau mahāvīryau kṛtayogyāv ubhāv api<br>mā bhūd raṅga prakopo 'yaṃ bhīma duryodhanodbhavaḥ<br>वारयैतु महावीर्यु कृतयोग्याव् उभाव् अपि <br>मा भूद् रङ्ग प्रकोपो 'यं भीम दुर्योधनोद्भवः </div>
<div class="sloka" id="125_sloka5"> <a href="125.htm#125_sloka5">5 </a> <br>tatas tāv udyatagadau guruputreṇa vāritau<br>yugāntānila saṃkṣubdhau mahāvegāv ivārṇavau<br>ततस् ताव् उद्यतगदु गुरुपुत्रेण वारितु <br>युगान्तानिल संक्षुब्धु महावेगाव् इवार्णवु </div>
<div class="sloka" id="125_sloka6"> <a href="125.htm#125_sloka6">6 </a> <br>tato raṅgāṅgaṇa gato droṇo vacanam abravīt<br>nivārya vāditragaṇaṃ mahāmeghasamasvanam<br>ततो रङ्गाङ्गण गतो द्रोणो वचनम् अब्रवीत् <br>निवार्य वादित्रगणं महामेघसमस्वनम् </div>
<div class="sloka" id="125_sloka7"> <a href="125.htm#125_sloka7">7 </a> <br>yo me putrāt priyataraḥ sarvāstraviduṣāṃ varaḥ<br>aindrir indrānuja samaḥ sa pārtho dṛśyatām iti<br>यो मे पुत्रात् प्रियतरः सर्वास्त्रविदुषां वरः <br>अैन्द्रिर् इन्द्रानुज समः स पार्थो दृश्यताम् इति </div>
<div class="sloka" id="125_sloka8"> <a href="125.htm#125_sloka8">8 </a> <br>ācārya vacanenātha kṛtasvastyayano yuvā<br>baddhagodhāṅguli trāṇaḥ pūrṇatūṇaḥ sakārmukaḥ<br>आचार्य वचनेनाथ कृतस्वस्त्ययनो युवा <br>बद्धगोधाङ्गुलि त्राणः पूर्णतूणः सकार्मुकः </div>
<div class="sloka" id="125_sloka9"> <a href="125.htm#125_sloka9">9 </a> <br>kāñcanaṃ kavacaṃ bibhrat pratyadṛśyata phalgunaḥ<br>sārkaḥ sendrāyudha taḍit sasaṃdhya iva toyadaḥ<br>काञ्चनं कवचं बिभ्रत् प्रत्यदृश्यत फल्गुनः <br>सार्कः सेन्द्रायुध तडित् ससंध्य इव तोयदः </div>
<div class="sloka" id="125_sloka10"> <a href="125.htm#125_sloka10">10 </a> <br>tataḥ sarvasya raṅgasya samutpiñjo 'bhavan mahān<br>pravādyanta ca vādyāni saśaṅkhāni samantataḥ<br>ततः सर्वस्य रङ्गस्य समुत्पिञ्जो 'भवन् महान् <br>प्रवाद्यन्त च वाद्यानि सशङ्खानि समन्ततः </div>
<div class="sloka" id="125_sloka11"> <a href="125.htm#125_sloka11">11 </a> <br>eṣa kuntīsutaḥ śrīmān eṣa pāṇḍavamadhyamaḥ<br>eṣa putro mahendrasya kurūṇām eṣa rakṣitā<br>एष कुन्तीसुतः श्रीमान् एष पाण्डवमध्यमः <br>एष पुत्रो महेन्द्रस्य कुरूणाम् एष रक्षिता </div>
<div class="sloka" id="125_sloka12"> <a href="125.htm#125_sloka12">12 </a> <br>eṣo 'straviduṣāṃ śreṣṭha eṣa dharmabhṛtāṃ varaḥ<br>eṣa śīlavatāṃ cāpi śīlajñānanidhiḥ paraḥ<br>एषो 'स्त्रविदुषां श्रेष्ठ एष धर्मभृतां वरः <br>एष शीलवतां चापि शीलज्ञाननिधिः परः </div>
<div class="sloka" id="125_sloka13"> <a href="125.htm#125_sloka13">13 </a> <br>ity evam atulā vācaḥ śṛṇvantyāḥ prekṣa keritāḥ<br>kuntyāḥ prasnava saṃmiśrair asraiḥ klinnam uro 'bhavat<br>इत्य् एवम् अतुला वाचः शृण्वन्त्याः प्रेक्ष केरिताः <br>कुन्त्याः प्रस्नव संमिश्रैर् अस्रैः क्लिन्नम् उरो 'भवत् </div>
<div class="sloka" id="125_sloka14"> <a href="125.htm#125_sloka14">14 </a> <br>tena śabdena mahatā pūrṇaśrutir athābravīt<br>dhṛtarāṣṭro naraśreṣṭho viduraṃ hṛṣṭamānasaḥ<br>तेन शब्देन महता पूर्णश्रुतिर् अथाब्रवीत् <br>धृतराष्ट्रो नरश्रेष्ठो विदुरं हृष्टमानसः </div>
<div class="sloka" id="125_sloka15"> <a href="125.htm#125_sloka15">15 </a> <br>kṣattaḥ kṣubdhārṇava nibhaḥ kim eṣa sumahāsvanaḥ<br>sahasaivotthito raṅge bhindann iva nabhastalam<br>क्षत्तः क्षुब्धार्णव निभः किम् एष सुमहास्वनः <br>सहसैवोत्थितो रङ्गे भिन्दन्न् इव नभस्तलम् </div>
<div class="sloka" id="125_sloka16"> <a href="125.htm#125_sloka16">16 </a> <br>[vidura]<br>eṣa pārtho mahārāja phalgunaḥ pāṇḍunandanaḥ<br>avatīrṇaḥ sakavacas tatraiṣa sumahāsvanaḥ<br>[विदुर] <br>एष पार्थो महाराज फल्गुनः पाण्डुनन्दनः <br>अवतीर्णः सकवचस् तत्रैष सुमहास्वनः </div>
<div class="sloka" id="125_sloka17"> <a href="125.htm#125_sloka17">17 </a> <br>[dhṛ]<br>dhanyo 'smy anugṛhīto 'smi rakṣito 'smi mahāmate<br>pṛthāraṇi samudbhūtais tribhiḥ pāṇḍava vahnibhiḥ<br>[धृ] <br>धन्यो 'स्म्य् अनुगृहीतो 'स्मि रक्षितो 'स्मि महामते <br>पृथारणि समुद्भूतैस् त्रिभिः पाण्डव वह्निभिः </div>
<div class="sloka" id="125_sloka18"> <a href="125.htm#125_sloka18">18 </a> <br>[vai]<br>tasmin samudite raṅge kathaṃ cit paryavasthite<br>darśayām āsa bībhatsur ācāryād astralāghavam<br>[वै] <br>तस्मिन् समुदिते रङ्गे कथं चित् पर्यवस्थिते <br>दर्शयाम् आस बीभत्सुर् आचार्याद् अस्त्रलाघवम् </div>
<div class="sloka" id="125_sloka19"> <a href="125.htm#125_sloka19">19 </a> <br>āgneyenāsṛjad vahniṃ vāruṇenāsṛjat payaḥ<br>vāyavyenāsṛjad vāyuṃ pārjanyenāsṛjad dhanān<br>आग्नेयेनासृजद् वह्निं वारुणेनासृजत् पयः <br>वायव्येनासृजद् वायुं पार्जन्येनासृजद् धनान् </div>
<div class="sloka" id="125_sloka20"> <a href="125.htm#125_sloka20">20 </a> <br>bhaumena prāviśad bhūmiṃ pārvatenāsṛjad girīn<br>antardhānena cāstreṇa punar antarhito 'bhavat<br>भुमेन प्राविशद् भूमिं पार्वतेनासृजद् गिरीन् <br>अन्तर्धानेन चास्त्रेण पुनर् अन्तर्हितो 'भवत् </div>
<div class="sloka" id="125_sloka21"> <a href="125.htm#125_sloka21">21 </a> <br>kṣaṇāt prāṃśuḥ kṣaṇād dhrasvaḥ kṣaṇāc ca rathadhūr gataḥ<br>kṣaṇena rathamadhyasthaḥ kṣaṇenāvāpatan mahīm<br>क्षणात् प्रांशुः क्षणाद् ध्रस्वः क्षणाच् च रथधूर् गतः <br>क्षणेन रथमध्यस्थः क्षणेनावापतन् महीम् </div>
<div class="sloka" id="125_sloka22"> <a href="125.htm#125_sloka22">22 </a> <br>sukumāraṃ ca sūkṣmaṃ ca guruṃ cāpi gurupriyaḥ<br>sauṣṭhavenābhisaṃyuktaḥ so 'vidhyad vividhaiḥ śaraiḥ<br>सुकुमारं च सूक्ष्मं च गुरुं चापि गुरुप्रियः <br>सुष्ठवेनाभिसंयुक्तः सो 'विध्यद् विविधैः शरैः </div>
<div class="sloka" id="125_sloka23"> <a href="125.htm#125_sloka23">23 </a> <br>bhramataś ca varāhasya lohasya pramukhe samam<br>pañcabāṇān asaṃsaktān sa mumocaika bāṇavat<br>भ्रमतश् च वराहस्य लोहस्य प्रमुखे समम् <br>पञ्चबाणान् असंसक्तान् स मुमोचैक बाणवत् </div>
<div class="sloka" id="125_sloka24"> <a href="125.htm#125_sloka24">24 </a> <br>gavye viṣāṇa kośe ca cale rajjvavalambite<br>nicakhāna mahāvīryaḥ sāyakān ekaviṃśatim<br>गव्ये विषाण कोशे च चले रज्ज्ववलम्बिते <br>निचखान महावीर्यः सायकान् एकविंशतिम् </div>
<div class="sloka" id="125_sloka25"> <a href="125.htm#125_sloka25">25 </a> <br>ity evamādi sumahat khaḍge dhanuṣi cābhavat<br>gadāyāṃ śastrakuśalo darśanāni vyadarśayat<br>इत्य् एवमादि सुमहत् खड्गे धनुषि चाभवत् <br>गदायां शस्त्रकुशलो दर्शनानि व्यदर्शयत् </div>
<div class="sloka" id="125_sloka26"> <a href="125.htm#125_sloka26">26 </a> <br>tataḥ samāptabhūyiṣṭhe tasmin karmāṇi bhārata<br>mandī bhūte samāje ca vāditrasya ca nisvane<br>ततः समाप्तभूयिष्ठे तस्मिन् कर्माणि भारत <br>मन्दी भूते समाजे च वादित्रस्य च निस्वने </div>
<div class="sloka" id="125_sloka27"> <a href="125.htm#125_sloka27">27 </a> <br>dvāradeśāt samudbhūto māhātmya balasūcakaḥ<br>vajraniṣpeṣa sadṛśaḥ śuśruve bhujanisvanaḥ<br>द्वारदेशात् समुद्भूतो माहात्म्य बलसूचकः <br>वज्रनिष्पेष सदृशः शुश्रुवे भुजनिस्वनः </div>
<div class="sloka" id="125_sloka28"> <a href="125.htm#125_sloka28">28 </a> <br>dīryante kiṃ nu girayaḥ kiṃsvid bhūmir vidīryate<br>kiṃsvid āpūryate vyoma jalabhāra ghanair ghanaiḥ<br>दीर्यन्ते किं नु गिरयः किंस्विद् भूमिर् विदीर्यते <br>किंस्विद् आपूर्यते व्योम जलभार घनैर् घनैः </div>
<div class="sloka" id="125_sloka29"> <a href="125.htm#125_sloka29">29 </a> <br>raṅgasyaivaṃ matir abhūt kṣaṇena vasudhādhipa<br>dvāraṃ cābhimukhāḥ sarve babhūvuḥ prekṣakās tadā<br>रङ्गस्यैवं मतिर् अभूत् क्षणेन वसुधाधिप <br>द्वारं चाभिमुखाः सर्वे बभूवुः प्रेक्षकास् तदा </div>
<div class="sloka" id="125_sloka30"> <a href="125.htm#125_sloka30">30 </a> <br>pañcabhir bhrātṛbhiḥ pārthair droṇaḥ parivṛto babhau<br>pañca tāreṇa saṃyuktaḥ sāvitreṇeva candramāḥ<br>पञ्चभिर् भ्रातृभिः पार्थैर् द्रोणः परिवृतो बभु <br>पञ्च तारेण संयुक्तः सावित्रेणेव चन्द्रमाः </div>
<div class="sloka" id="125_sloka31"> <a href="125.htm#125_sloka31">31 </a> <br>aśvatthāmnā ca sahitaṃ bhrātṝṇāṃ śatam ūrjitam<br>duryodhanaṃm amitraghnam utthitaṃ paryavārayat<br>अश्वत्थाम्ना च सहितं भ्रातঘणां शतम् ऊर्जितम् <br>दुर्योधनंम् अमित्रघ्नम् उत्थितं पर्यवारयत् </div></body></html>