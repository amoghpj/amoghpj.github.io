<html><body><div class="sloka" id="56_sloka1"> <a href="56.htm#56_sloka1">1 </a> <br>[j]<br>kathitaṃ vai samāsena tvayā sarvaṃ dvijottama<br>mahābhāratam ākhyānaṃ kurūṇāṃ caritaṃ mahat<br>[ज्] <br>कथितं वै समासेन त्वया सर्वं द्विजोत्तम <br>महाभारतम् आख्यानं कुरूणां चरितं महत् </div>
<div class="sloka" id="56_sloka2"> <a href="56.htm#56_sloka2">2 </a> <br>kathāṃ tv anagha citrārthām imāṃ kathayati tvayi<br>vistara śravaṇe jātaṃ kautūhalam atīva me<br>कथां त्व् अनघ चित्रार्थाम् इमां कथयति त्वयि <br>विस्तर श्रवणे जातं कुतूहलम् अतीव मे </div>
<div class="sloka" id="56_sloka3"> <a href="56.htm#56_sloka3">3 </a> <br>sa bhavān vistareṇemāṃ punar ākhyātum arhati<br>na hi tṛpyāmi pūrveṣāṃ śṛṇvānaś caritaṃ mahat<br>स भवान् विस्तरेणेमां पुनर् आख्यातुम् अर्हति <br>न हि तृप्यामि पूर्वेषां शृण्वानश् चरितं महत् </div>
<div class="sloka" id="56_sloka4"> <a href="56.htm#56_sloka4">4 </a> <br>na tat kāraṇam alpaṃ hi dharmajñā yatra pāṇḍavāḥ<br>avadhyān sarvaśo jaghnuḥ praśasyante ca mānavaiḥ<br>न तत् कारणम् अल्पं हि धर्मज्ञा यत्र पाण्डवाः <br>अवध्यान् सर्वशो जघ्नुः प्रशस्यन्ते च मानवैः </div>
<div class="sloka" id="56_sloka5"> <a href="56.htm#56_sloka5">5 </a> <br>kimarthaṃ te naravyāghrāḥ śaktāḥ santo hy anāgasaḥ<br>prayujyamānān saṃkleśān kṣāntavanto durātmanām<br>किमर्थं ते नरव्याघ्राः शक्ताः सन्तो ह्य् अनागसः <br>प्रयुज्यमानान् संक्लेशान् क्षान्तवन्तो दुरात्मनाम् </div>
<div class="sloka" id="56_sloka6"> <a href="56.htm#56_sloka6">6 </a> <br>kathaṃ nāgāyuta prāṇo bāhuśālī vṛkodaraḥ<br>parikliśyann api krodhaṃ dhṛtavān vai dvijottama<br>कथं नागायुत प्राणो बाहुशाली वृकोदरः <br>परिक्लिश्यन्न् अपि क्रोधं धृतवान् वै द्विजोत्तम </div>
<div class="sloka" id="56_sloka7"> <a href="56.htm#56_sloka7">7 </a> <br>kathaṃ sā draupadī kṛṣṇā kliśyamānā durātmabhiḥ<br>śaktā satī dhārtarāṣṭrān nādahad ghoracakṣuṣā<br>कथं सा द्रुपदी कृष्णा क्लिश्यमाना दुरात्मभिः <br>शक्ता सती धार्तराष्ट्रान् नादहद् घोरचक्षुषा </div>
<div class="sloka" id="56_sloka8"> <a href="56.htm#56_sloka8">8 </a> <br>kathaṃ vyatikraman dyūte pārthau mādrī sutau tathā<br>anuvrajan naravyāghraṃ vañcyamānaṃ durātmabhiḥ<br>कथं व्यतिक्रमन् द्यूते पार्थु माद्री सुतु तथा <br>अनुव्रजन् नरव्याघ्रं वञ्च्यमानं दुरात्मभिः </div>
<div class="sloka" id="56_sloka9"> <a href="56.htm#56_sloka9">9 </a> <br>kathaṃ dharmabhṛtāṃ śreṣṭhaḥ suto dharmasya dharmavit<br>anarhaḥ paramaṃ kleśaṃ soḍhavān sa yudhiṣṭhiraḥ<br>कथं धर्मभृतां श्रेष्ठः सुतो धर्मस्य धर्मवित् <br>अनर्हः परमं क्लेशं सोढवान् स युधिष्ठिरः </div>
<div class="sloka" id="56_sloka10"> <a href="56.htm#56_sloka10">10 </a> <br>kathaṃ ca bahulāḥ senāḥ pāṇḍavaḥ kṛṣṇasārathiḥ<br>asyann eko 'nayat sarvāḥ pitṛlokaṃ dhanaṃjayaḥ<br>कथं च बहुलाः सेनाः पाण्डवः कृष्णसारथिः <br>अस्यन्न् एको 'नयत् सर्वाः पितृलोकं धनंजयः </div>
<div class="sloka" id="56_sloka11"> <a href="56.htm#56_sloka11">11 </a> <br>etad ācakṣva me sarvaṃ yathāvṛttaṃ tapodhana<br>yad yac ca kṛtavantas te tatra tatra mahārathāḥ<br>एतद् आचक्ष्व मे सर्वं यथावृत्तं तपोधन <br>यद् यच् च कृतवन्तस् ते तत्र तत्र महारथाः </div>
<div class="sloka" id="56_sloka12"> <a href="56.htm#56_sloka12">12 </a> <br>[v]<br>maharṣeḥ sarvalokeṣu pūjitasya mahātmanaḥ<br>pravakṣyāmi mataṃ kṛtsnaṃ vyāsasyāmita tejasaḥ<br>[व्] <br>महर्षेः सर्वलोकेषु पूजितस्य महात्मनः <br>प्रवक्ष्यामि मतं कृत्स्नं व्यासस्यामित तेजसः </div>
<div class="sloka" id="56_sloka13"> <a href="56.htm#56_sloka13">13 </a> <br>idaṃ śatasahasraṃ hi ślokānāṃ puṇyakarmaṇām<br>satyavaty ātmajeneha vyākhyātam amitaujasā<br>इदं शतसहस्रं हि श्लोकानां पुण्यकर्मणाम् <br>सत्यवत्य् आत्मजेनेह व्याख्यातम् अमितुजसा </div>
<div class="sloka" id="56_sloka14"> <a href="56.htm#56_sloka14">14 </a> <br>ya idaṃ śrāvayed vidvān yaś cedaṃ śṛṇuyān naraḥ<br>te brahmaṇaḥ sthānam etya prāpnuyur devatulyatām<br>य इदं श्रावयेद् विद्वान् यश् चेदं शृणुयान् नरः <br>ते ब्रह्मणः स्थानम् एत्य प्राप्नुयुर् देवतुल्यताम् </div>
<div class="sloka" id="56_sloka15"> <a href="56.htm#56_sloka15">15 </a> <br>idaṃ hi vedaiḥ samitaṃ pavitram api cottamam<br>śrāvyāṇām uttamaṃ cedaṃ purāṇam ṛṣisaṃstutam<br>इदं हि वेदैः समितं पवित्रम् अपि चोत्तमम् <br>श्राव्याणाम् उत्तमं चेदं पुराणम् ऋषिसंस्तुतम् </div>
<div class="sloka" id="56_sloka16"> <a href="56.htm#56_sloka16">16 </a> <br>asminn arthaś ca dharmaś ca nikhilenopadiśyate<br>itihāse mahāpuṇye buddhiś ca parinaiṣṭhikī<br>अस्मिन्न् अर्थश् च धर्मश् च निखिलेनोपदिश्यते <br>इतिहासे महापुण्ये बुद्धिश् च परिनैष्ठिकी </div>
<div class="sloka" id="56_sloka17"> <a href="56.htm#56_sloka17">17 </a> <br>akṣudrān dānaśīlāṃś ca satyaśīlān anāstikān<br>kārṣṇaṃ vedam idaṃ vidvāñ śrāvayitvārtham aśnute<br>अक्षुद्रान् दानशीलांश् च सत्यशीलान् अनास्तिकान् <br>कार्ष्णं वेदम् इदं विद्वाञ् श्रावयित्वार्थम् अश्नुते </div>
<div class="sloka" id="56_sloka18"> <a href="56.htm#56_sloka18">18 </a> <br>bhrūṇa hatyā kṛtaṃ cāpi pāpaṃ jahyād asaṃśayam<br>itihāsam imaṃ śrutvā puruṣo 'pi sudāruṇaḥ<br>भ्रूण हत्या कृतं चापि पापं जह्याद् असंशयम् <br>इतिहासम् इमं श्रुत्वा पुरुषो 'पि सुदारुणः </div>
<div class="sloka" id="56_sloka19"> <a href="56.htm#56_sloka19">19 </a> <br>jayo nāmetihāso 'yaṃ śrotavyo vijigīṣuṇā<br>mahīṃ vijayate sarvāṃ śatrūṃś cāpi parājayet<br>जयो नामेतिहासो 'यं श्रोतव्यो विजिगीषुणा <br>महीं विजयते सर्वां शत्रूंश् चापि पराजयेत् </div>
<div class="sloka" id="56_sloka20"> <a href="56.htm#56_sloka20">20 </a> <br>idaṃ puṃsavanaṃ śreṣṭham idaṃ svasty ayanaṃ mahat<br>mahiṣī yuvarājābhyāṃ śrotavyaṃ bahuśas tathā<br>इदं पुंसवनं श्रेष्ठम् इदं स्वस्त्य् अयनं महत् <br>महिषी युवराजाभ्यां श्रोतव्यं बहुशस् तथा </div>
<div class="sloka" id="56_sloka21"> <a href="56.htm#56_sloka21">21 </a> <br>arthaśāstram idaṃ puṇyaṃ dharmaśāstram idaṃ param<br>mokṣaśāstram idaṃ proktaṃ vyāsenāmita buddhinā<br>अर्थशास्त्रम् इदं पुण्यं धर्मशास्त्रम् इदं परम् <br>मोक्षशास्त्रम् इदं प्रोक्तं व्यासेनामित बुद्धिना </div>
<div class="sloka" id="56_sloka22"> <a href="56.htm#56_sloka22">22 </a> <br>saṃpratyācakṣate caiva ākhyāsyanti tathāpare<br>putrāḥ śuśrūṣavaḥ santi preṣyāś ca priyakāriṇaḥ<br>संप्रत्याचक्षते चैव आख्यास्यन्ति तथापरे <br>पुत्राः शुश्रूषवः सन्ति प्रेष्याश् च प्रियकारिणः </div>
<div class="sloka" id="56_sloka23"> <a href="56.htm#56_sloka23">23 </a> <br>śarīreṇa kṛtaṃ pāpaṃ vācā ca manasaiva ca<br>sarvaṃ tat tyajati kṣipram idaṃ śṛṇvan naraḥ sadā<br>शरीरेण कृतं पापं वाचा च मनसैव च <br>सर्वं तत् त्यजति क्षिप्रम् इदं शृण्वन् नरः सदा </div>
<div class="sloka" id="56_sloka24"> <a href="56.htm#56_sloka24">24 </a> <br>bhāratānāṃ mahaj janma śṛṇvatām anasūyatām<br>nāsti vyādhibhayaṃ teṣāṃ paralokabhayaṃ kutaḥ<br>भारतानां महज् जन्म शृण्वताम् अनसूयताम् <br>नास्ति व्याधिभयं तेषां परलोकभयं कुतः </div>
<div class="sloka" id="56_sloka25"> <a href="56.htm#56_sloka25">25 </a> <br>dhanyaṃ yaśasyam āyuṣyaṃ svargyaṃ puṇyaṃ tathaiva ca<br>kṛṣṇadvaipāyanenedaṃ kṛtaṃ puṇyacikīrṣuṇā<br>धन्यं यशस्यम् आयुष्यं स्वर्ग्यं पुण्यं तथैव च <br>कृष्णद्वैपायनेनेदं कृतं पुण्यचिकीर्षुणा </div>
<div class="sloka" id="56_sloka26"> <a href="56.htm#56_sloka26">26 </a> <br>kīrtiṃ prathayatā loke pāṇḍavānāṃ mahātmanām<br>anyeṣāṃ kṣatriyāṇāṃ ca bhūri draviṇa tejasām<br>कीर्तिं प्रथयता लोके पाण्डवानां महात्मनाम् <br>अन्येषां क्षत्रियाणां च भूरि द्रविण तेजसाम् </div>
<div class="sloka" id="56_sloka27"> <a href="56.htm#56_sloka27">27 </a> <br>yathā samudro bhagavān yathā ca himavān giriḥ<br>khyātāv ubhau ratnanidhī tathā bhāratam ucyate<br>यथा समुद्रो भगवान् यथा च हिमवान् गिरिः <br>ख्याताव् उभु रत्ननिधी तथा भारतम् उच्यते </div>
<div class="sloka" id="56_sloka28"> <a href="56.htm#56_sloka28">28 </a> <br>ya idaṃ śrāvayed vidvān brāhmaṇān iha parvasu<br>dhūtapāpmā jitasvargo brahmabhūyaṃ sa gacchati<br>य इदं श्रावयेद् विद्वान् ब्राह्मणान् इह पर्वसु <br>धूतपाप्मा जितस्वर्गो ब्रह्मभूयं स गच्छति </div>
<div class="sloka" id="56_sloka29"> <a href="56.htm#56_sloka29">29 </a> <br>yaś cedaṃ śrāvayec chrāddhe brāhmaṇān pādam antataḥ<br>akṣayyaṃ tasya tac chrāddham upatiṣṭhet pitṝn api<br>यश् चेदं श्रावयेच् छ्राद्धे ब्राह्मणान् पादम् अन्ततः <br>अक्षय्यं तस्य तच् छ्राद्धम् उपतिष्ठेत् पितঘन् अपि </div>
<div class="sloka" id="56_sloka30"> <a href="56.htm#56_sloka30">30 </a> <br>ahnā yad enaś cājñānāt prakaroti naraś caran<br>tan mahābhāratākhyānaṃ śrutvaiva pravilīyate<br>अह्ना यद् एनश् चाज्ञानात् प्रकरोति नरश् चरन् <br>तन् महाभारताख्यानं श्रुत्वैव प्रविलीयते </div>
<div class="sloka" id="56_sloka31"> <a href="56.htm#56_sloka31">31 </a> <br>bhāratānāṃ mahaj janma mahābhāratam ucyate<br>niruktam asya yo veda sarvapāpair pramucyate<br>भारतानां महज् जन्म महाभारतम् उच्यते <br>निरुक्तम् अस्य यो वेद सर्वपापैर् प्रमुच्यते </div>
<div class="sloka" id="56_sloka32"> <a href="56.htm#56_sloka32">32 </a> <br>tribhir varṣaiḥ sadotthāyī kṛṣṇadvaipāyano muniḥ<br>mahābhāratam ākhyānaṃ kṛtavān idam uttamam<br>त्रिभिर् वर्षैः सदोत्थायी कृष्णद्वैपायनो मुनिः <br>महाभारतम् आख्यानं कृतवान् इदम् उत्तमम् </div></body></html>