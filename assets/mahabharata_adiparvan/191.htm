<html><body><div class="sloka" id="191_sloka1"> <a href="191.htm#191_sloka1">1 </a> <br>[vai]<br>pāṇḍavaiḥ saha saṃyogaṃ gatasya drupadasya tu<br>na babhūva bhayaṃ kiṃ cid devebhyo 'pi kathaṃ cana<br>[वै] <br>पाण्डवैः सह संयोगं गतस्य द्रुपदस्य तु <br>न बभूव भयं किं चिद् देवेभ्यो 'पि कथं चन </div>
<div class="sloka" id="191_sloka2"> <a href="191.htm#191_sloka2">2 </a> <br>kuntīm āsādya tā nāryo drupadasya mahātmanaḥ<br>nāma saṃkīrtayantyas tāḥ pādau jagmuḥ svamūrdhabhiḥ<br>कुन्तीम् आसाद्य ता नार्यो द्रुपदस्य महात्मनः <br>नाम संकीर्तयन्त्यस् ताः पादु जग्मुः स्वमूर्धभिः </div>
<div class="sloka" id="191_sloka3"> <a href="191.htm#191_sloka3">3 </a> <br>kṛṣṇā ca kṣaumasaṃvītā kṛtakautuka maṅgalā<br>kṛtābhivādanā śvaśrvās tasthau prahvā kṛtāñjaliḥ<br>कृष्णा च क्षुमसंवीता कृतकुतुक मङ्गला <br>कृताभिवादना श्वश्र्वास् तस्थु प्रह्वा कृताञ्जलिः </div>
<div class="sloka" id="191_sloka4"> <a href="191.htm#191_sloka4">4 </a> <br>rūpalakṣaṇasaṃpannāṃ śīlācāra samanvitām<br>draupadīm avadat premṇā pṛthāśīr vacanaṃ snuṣām<br>रूपलक्षणसंपन्नां शीलाचार समन्विताम् <br>द्रुपदीम् अवदत् प्रेम्णा पृथाशीर् वचनं स्नुषाम् </div>
<div class="sloka" id="191_sloka5"> <a href="191.htm#191_sloka5">5 </a> <br>yathendrāṇī harihaye svāhā caiva vibhāvasau<br>rohiṇī ca yathā some damayantī yathā nale<br>यथेन्द्राणी हरिहये स्वाहा चैव विभावसु <br>रोहिणी च यथा सोमे दमयन्ती यथा नले </div>
<div class="sloka" id="191_sloka6"> <a href="191.htm#191_sloka6">6 </a> <br>yathā vaiśravaṇe bhadrā vasiṣṭhe cāpy arundhatī<br>yathā nārāyaṇe lakṣmīs tathā tvaṃ bhava bhartṛṣu<br>यथा वैश्रवणे भद्रा वसिष्ठे चाप्य् अरुन्धती <br>यथा नारायणे लक्ष्मीस् तथा त्वं भव भर्तृषु </div>
<div class="sloka" id="191_sloka7"> <a href="191.htm#191_sloka7">7 </a> <br>jīvasūr vīrasūr bhadre bahu saukhya samanvitā<br>subhagā bhogasaṃpannā yajñapatnī svanuvratā<br>जीवसूर् वीरसूर् भद्रे बहु सुख्य समन्विता <br>सुभगा भोगसंपन्ना यज्ञपत्नी स्वनुव्रता </div>
<div class="sloka" id="191_sloka8"> <a href="191.htm#191_sloka8">8 </a> <br>atithīn āgatān sādhūn bālān vṛddhān gurūṃs tathā<br>pūjayantyā yathānyāyaṃ śaśvad gacchantu te samāḥ<br>अतिथीन् आगतान् साधून् बालान् वृद्धान् गुरूंस् तथा <br>पूजयन्त्या यथान्यायं शश्वद् गच्छन्तु ते समाः </div>
<div class="sloka" id="191_sloka9"> <a href="191.htm#191_sloka9">9 </a> <br>kurujāṅgala mukhyeṣu rāṣṭreṣu nagareṣu ca<br>anu tvam abhiṣicyasva nṛpatiṃ dharmavatsalam<br>कुरुजाङ्गल मुख्येषु राष्ट्रेषु नगरेषु च <br>अनु त्वम् अभिषिच्यस्व नृपतिं धर्मवत्सलम् </div>
<div class="sloka" id="191_sloka10"> <a href="191.htm#191_sloka10">10 </a> <br>patibhir nirjitām urvīṃ vikrameṇa mahābalaiḥ<br>kuru brāhmaṇasāt sarvām aśvamedhe mahākratau<br>पतिभिर् निर्जिताम् उर्वीं विक्रमेण महाबलैः <br>कुरु ब्राह्मणसात् सर्वाम् अश्वमेधे महाक्रतु </div>
<div class="sloka" id="191_sloka11"> <a href="191.htm#191_sloka11">11 </a> <br>pṛthivyāṃ yāni ratnāni guṇavanti gunānvite<br>tāny āpnuhi tvaṃ kalyāṇi sukhinī śaradāṃ śatam<br>पृथिव्यां यानि रत्नानि गुणवन्ति गुनान्विते <br>तान्य् आप्नुहि त्वं कल्याणि सुखिनी शरदां शतम् </div>
<div class="sloka" id="191_sloka12"> <a href="191.htm#191_sloka12">12 </a> <br>yathā ca tvābhinandāmi vadhv adya kṣaumasaṃvṛtām<br>tathā bhūyo 'bhinandiṣye sūtaputrāṃ guṇānvitām<br>यथा च त्वाभिनन्दामि वध्व् अद्य क्षुमसंवृताम् <br>तथा भूयो 'भिनन्दिष्ये सूतपुत्रां गुणान्विताम् </div>
<div class="sloka" id="191_sloka13"> <a href="191.htm#191_sloka13">13 </a> <br>tatas tu kṛtadārebhyaḥ pāṇḍubhyaḥ prāhiṇod dhariḥ<br>muktā vaiḍūrya citrāṇi haimāny ābharaṇāni ca<br>ततस् तु कृतदारेभ्यः पाण्डुभ्यः प्राहिणोद् धरिः <br>मुक्ता वैडूर्य चित्राणि हैमान्य् आभरणानि च </div>
<div class="sloka" id="191_sloka14"> <a href="191.htm#191_sloka14">14 </a> <br>vāsāṃsi ca mahārhāṇi nānādeśyāni mādhavaḥ<br>kambalājina ratnāni sparśavanti śubhāni ca<br>वासांसि च महार्हाणि नानादेश्यानि माधवः <br>कम्बलाजिन रत्नानि स्पर्शवन्ति शुभानि च </div>
<div class="sloka" id="191_sloka15"> <a href="191.htm#191_sloka15">15 </a> <br>śayanāsanayānāni vividhāni mahānti ca<br>vaiḍūrya vajracitrāṇi śataśo bhājanāni ca<br>शयनासनयानानि विविधानि महान्ति च <br>वैडूर्य वज्रचित्राणि शतशो भाजनानि च </div>
<div class="sloka" id="191_sloka16"> <a href="191.htm#191_sloka16">16 </a> <br>rūpayauvana dākṣiṇyair upetāś ca svalaṃkṛtāḥ<br>preṣyāḥ saṃpradadau kṛṣṇo nānādeśyāḥ sahasraśaḥ<br>रूपयुवन दाक्षिण्यैर् उपेताश् च स्वलंकृताः <br>प्रेष्याः संप्रददु कृष्णो नानादेश्याः सहस्रशः </div>
<div class="sloka" id="191_sloka17"> <a href="191.htm#191_sloka17">17 </a> <br>gajān vinītān bhadrāṃś ca sadaśvāṃś ca svalaṃkṛtān<br>rathāṃś ca dāntān sauvarṇaiḥ śubhaiḥ paṭṭair alaṃkṛtān<br>गजान् विनीतान् भद्रांश् च सदश्वांश् च स्वलंकृतान् <br>रथांश् च दान्तान् सुवर्णैः शुभैः पट्टैर् अलंकृतान् </div>
<div class="sloka" id="191_sloka18"> <a href="191.htm#191_sloka18">18 </a> <br>koṭiśaś ca suvarṇaṃ sa teṣām akṛtakaṃ tathā<br>vītī kṛtam ameyātmā prāhiṇon madhusūdanaḥ<br>कोटिशश् च सुवर्णं स तेषाम् अकृतकं तथा <br>वीती कृतम् अमेयात्मा प्राहिणोन् मधुसूदनः </div></body></html>