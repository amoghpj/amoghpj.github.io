<html><body><div class="sloka" id="55_sloka1"> <a href="55.htm#55_sloka1">1 </a> <br>[vai]<br>gurave prāṅ namaskṛtya mano buddhisamādhibhiḥ<br>saṃpūjya ca dvijān sarvāṃs tathānyān viduṣo janān<br>[वै] <br>गुरवे प्राङ् नमस्कृत्य मनो बुद्धिसमाधिभिः <br>संपूज्य च द्विजान् सर्वांस् तथान्यान् विदुषो जनान् </div>
<div class="sloka" id="55_sloka2"> <a href="55.htm#55_sloka2">2 </a> <br>maharṣeḥ sarvalokeṣu viśrutasyāsya dhīmataḥ<br>pravakṣyāmi mataṃ kṛtsnaṃ vyāsasyāmita tejasaḥ<br>महर्षेः सर्वलोकेषु विश्रुतस्यास्य धीमतः <br>प्रवक्ष्यामि मतं कृत्स्नं व्यासस्यामित तेजसः </div>
<div class="sloka" id="55_sloka3"> <a href="55.htm#55_sloka3">3 </a> <br>śrotuṃ pātraṃ ca rājaṃs tvaṃ prāpyemāṃ bhāratīṃ kathām<br>guror vaktuṃ parispando mudā protsāhatīva mām<br>श्रोतुं पात्रं च राजंस् त्वं प्राप्येमां भारतीं कथाम् <br>गुरोर् वक्तुं परिस्पन्दो मुदा प्रोत्साहतीव माम् </div>
<div class="sloka" id="55_sloka4"> <a href="55.htm#55_sloka4">4 </a> <br>śṛṇu rājan yathā bhedaḥ kurupāṇḍavayor abhūt<br>rājyārthe dyūtasaṃbhūto vanavāsas tathaiva ca<br>शृणु राजन् यथा भेदः कुरुपाण्डवयोर् अभूत् <br>राज्यार्थे द्यूतसंभूतो वनवासस् तथैव च </div>
<div class="sloka" id="55_sloka5"> <a href="55.htm#55_sloka5">5 </a> <br>yathā ca yuddham abhavat pṛthivī kṣayakārakam<br>tat te 'haṃ saṃpravakṣyāmi pṛcchate bharatarṣabha<br>यथा च युद्धम् अभवत् पृथिवी क्षयकारकम् <br>तत् ते 'हं संप्रवक्ष्यामि पृच्छते भरतर्षभ </div>
<div class="sloka" id="55_sloka6"> <a href="55.htm#55_sloka6">6 </a> <br>mṛte pitari te vīrā vanād etya svamandiram<br>nacirād iva vidvāṃso vede dhanuṣi cābhavan<br>मृते पितरि ते वीरा वनाद् एत्य स्वमन्दिरम् <br>नचिराद् इव विद्वांसो वेदे धनुषि चाभवन् </div>
<div class="sloka" id="55_sloka7"> <a href="55.htm#55_sloka7">7 </a> <br>tāṃs tathārūpavīryaujaḥ saṃpannān paurasaṃmatān<br>nāmṛṣyan kuravo dṛṣṭvā pāṇḍavāñ śrīyaśo bhṛtaḥ<br>तांस् तथारूपवीर्युजः संपन्नान् पुरसंमतान् <br>नामृष्यन् कुरवो दृष्ट्वा पाण्डवाञ् श्रीयशो भृतः </div>
<div class="sloka" id="55_sloka8"> <a href="55.htm#55_sloka8">8 </a> <br>tato duryodhanaḥ krūraḥ karṇaś ca sahasaubalaḥ<br>teṣāṃ nigrahanirvāsān vividhāṃs te samācaran<br>ततो दुर्योधनः क्रूरः कर्णश् च सहसुबलः <br>तेषां निग्रहनिर्वासान् विविधांस् ते समाचरन् </div>
<div class="sloka" id="55_sloka9"> <a href="55.htm#55_sloka9">9 </a> <br>dadāv atha viṣaṃ pāpo bhīmāya dhṛtarāṣṭrajaḥ<br>jarayām āsa tad vīraḥ sahānnena vṛkodaraḥ<br>ददाव् अथ विषं पापो भीमाय धृतराष्ट्रजः <br>जरयाम् आस तद् वीरः सहान्नेन वृकोदरः </div>
<div class="sloka" id="55_sloka10"> <a href="55.htm#55_sloka10">10 </a> <br>pramāṇa koṭyāṃ saṃsuptaṃ punar baddhvā vṛkodaram<br>toyeṣu bhīmaṃ gaṅgāyāḥ prakṣipya puram āvrajat<br>प्रमाण कोट्यां संसुप्तं पुनर् बद्ध्वा वृकोदरम् <br>तोयेषु भीमं गङ्गायाः प्रक्षिप्य पुरम् आव्रजत् </div>
<div class="sloka" id="55_sloka11"> <a href="55.htm#55_sloka11">11 </a> <br>yadā prabuddhaḥ kaunteyas tadā saṃchidya bandhanam<br>udatiṣṭhan mahārāja bhīmaseno gatavyathaḥ<br>यदा प्रबुद्धः कुन्तेयस् तदा संछिद्य बन्धनम् <br>उदतिष्ठन् महाराज भीमसेनो गतव्यथः </div>
<div class="sloka" id="55_sloka12"> <a href="55.htm#55_sloka12">12 </a> <br>āśīviṣaiḥ kṛṣṇasarpaiḥ suptaṃ cainam adaṃśayat<br>sarveṣv evāṅgadeśeṣu na mamāra ca śatruhā<br>आशीविषैः कृष्णसर्पैः सुप्तं चैनम् अदंशयत् <br>सर्वेष्व् एवाङ्गदेशेषु न ममार च शत्रुहा </div>
<div class="sloka" id="55_sloka13"> <a href="55.htm#55_sloka13">13 </a> <br>teṣāṃ tu viprakāreṣu teṣu teṣu mahāmatiḥ<br>mokṣaṇe pratighāte ca viduro 'vahito 'bhavat<br>तेषां तु विप्रकारेषु तेषु तेषु महामतिः <br>मोक्षणे प्रतिघाते च विदुरो 'वहितो 'भवत् </div>
<div class="sloka" id="55_sloka14"> <a href="55.htm#55_sloka14">14 </a> <br>svargastho jīvalokasya yathā śakraḥ sukhāvahaḥ<br>pāṇḍavānāṃ tathā nityaṃ viduro 'pi sukhāvahaḥ<br>स्वर्गस्थो जीवलोकस्य यथा शक्रः सुखावहः <br>पाण्डवानां तथा नित्यं विदुरो 'पि सुखावहः </div>
<div class="sloka" id="55_sloka15"> <a href="55.htm#55_sloka15">15 </a> <br>yadā tu vividhopāyaiḥ saṃvṛtair vivṛtair api<br>nāśaknod vinihantuṃ tān daivabhāvy artharakṣitān<br>यदा तु विविधोपायैः संवृतैर् विवृतैर् अपि <br>नाशक्नोद् विनिहन्तुं तान् दैवभाव्य् अर्थरक्षितान् </div>
<div class="sloka" id="55_sloka16"> <a href="55.htm#55_sloka16">16 </a> <br>tataḥ saṃmantrya sacivair vṛṣaduḥśāsanādibhiḥ<br>dhṛtarāṣṭram anujñāpya jātuṣaṃ gṛham ādiśat<br>ततः संमन्त्र्य सचिवैर् वृषदुःशासनादिभिः <br>धृतराष्ट्रम् अनुज्ञाप्य जातुषं गृहम् आदिशत् </div>
<div class="sloka" id="55_sloka17"> <a href="55.htm#55_sloka17">17 </a> <br>tatra tān vāsayām āsa pāṇḍavān amitaujasaḥ<br>adāhayac ca visrabdhān pāvakena punas tadā<br>तत्र तान् वासयाम् आस पाण्डवान् अमितुजसः <br>अदाहयच् च विस्रब्धान् पावकेन पुनस् तदा </div>
<div class="sloka" id="55_sloka18"> <a href="55.htm#55_sloka18">18 </a> <br>vidurasyaiva vacanāt khanitrī vihitā tataḥ<br>mokṣayām āsa yogena te muktāḥ prādravan bhayāt<br>विदुरस्यैव वचनात् खनित्री विहिता ततः <br>मोक्षयाम् आस योगेन ते मुक्ताः प्राद्रवन् भयात् </div>
<div class="sloka" id="55_sloka19"> <a href="55.htm#55_sloka19">19 </a> <br>tato mahāvane ghore hiḍimbaṃ nāma rākṣasam<br>bhīmaseno 'vadhīt kruddho bhuvi bhīmaparākramaḥ<br>ततो महावने घोरे हिडिम्बं नाम राक्षसम् <br>भीमसेनो 'वधीत् क्रुद्धो भुवि भीमपराक्रमः </div>
<div class="sloka" id="55_sloka20"> <a href="55.htm#55_sloka20">20 </a> <br>atha saṃdhāya te vīrā ekacakrāṃ vrajaṃs tadā<br>brahmarūpadharā bhūtvā mātrā saha paraṃtapāḥ<br>अथ संधाय ते वीरा एकचक्रां व्रजंस् तदा <br>ब्रह्मरूपधरा भूत्वा मात्रा सह परंतपाः </div>
<div class="sloka" id="55_sloka21"> <a href="55.htm#55_sloka21">21 </a> <br>tatra te brāhmaṇārthāya bakaṃ hatvā mahābalam<br>brāhmaṇaiḥ sahitā jagmuḥ pāñcālānāṃ puraṃ tataḥ<br>तत्र ते ब्राह्मणार्थाय बकं हत्वा महाबलम् <br>ब्राह्मणैः सहिता जग्मुः पाञ्चालानां पुरं ततः </div>
<div class="sloka" id="55_sloka22"> <a href="55.htm#55_sloka22">22 </a> <br>te tatra draupadīṃ labdhvā parisaṃvatsaroṣitāḥ<br>viditā hāstinapuraṃ pratyājagmur ariṃdamāḥ<br>ते तत्र द्रुपदीं लब्ध्वा परिसंवत्सरोषिताः <br>विदिता हास्तिनपुरं प्रत्याजग्मुर् अरिंदमाः </div>
<div class="sloka" id="55_sloka23"> <a href="55.htm#55_sloka23">23 </a> <br>ta uktā dhṛtarāṣṭreṇa rājñā śāṃtanavena ca<br>bhrātṛbhir vigrahas tāta kathaṃ vo na bhaved iti<br>asmābhiḥ khāṇḍava prasthe yuṣmadvāso 'nucintitaḥ<br>त उक्ता धृतराष्ट्रेण राज्ञा शांतनवेन च <br>भ्रातृभिर् विग्रहस् तात कथं वो न भवेद् इति <br>अस्माभिः खाण्डव प्रस्थे युष्मद्वासो 'नुचिन्तितः </div>
<div class="sloka" id="55_sloka24"> <a href="55.htm#55_sloka24">24 </a> <br>tasmāj janapadopetaṃ suvibhaktamahāpatham<br>vāsāya khāṇḍava prasthaṃ vrajadhvaṃ gatamanyavaḥ<br>तस्माज् जनपदोपेतं सुविभक्तमहापथम् <br>वासाय खाण्डव प्रस्थं व्रजध्वं गतमन्यवः </div>
<div class="sloka" id="55_sloka25"> <a href="55.htm#55_sloka25">25 </a> <br>tayos te vacanāj jagmuḥ saha sarvaiḥ suhṛjjanaiḥ<br>nagaraṃ khāṇḍava prasthaṃ ratnāny ādāya sarvaśaḥ<br>तयोस् ते वचनाज् जग्मुः सह सर्वैः सुहृज्जनैः <br>नगरं खाण्डव प्रस्थं रत्नान्य् आदाय सर्वशः </div>
<div class="sloka" id="55_sloka26"> <a href="55.htm#55_sloka26">26 </a> <br>tatra te nyavasan rājan saṃvatsaragaṇān bahūn<br>vaśe śastrapratāpena kurvanto 'nyān mahīkṣitaḥ<br>तत्र ते न्यवसन् राजन् संवत्सरगणान् बहून् <br>वशे शस्त्रप्रतापेन कुर्वन्तो 'न्यान् महीक्षितः </div>
<div class="sloka" id="55_sloka27"> <a href="55.htm#55_sloka27">27 </a> <br>evaṃ dharmapradhānās te satyavrataparāyaṇāḥ<br>apramattotthitāḥ kṣāntāḥ pratapanto 'hitāṃs tadā<br>एवं धर्मप्रधानास् ते सत्यव्रतपरायणाः <br>अप्रमत्तोत्थिताः क्षान्ताः प्रतपन्तो 'हितांस् तदा </div>
<div class="sloka" id="55_sloka28"> <a href="55.htm#55_sloka28">28 </a> <br>ajayad bhīmasenas tu diśaṃ prācīṃ mahābalaḥ<br>udīcīm arjuno vīraḥ pratīcīṃ nakulas tathā<br>अजयद् भीमसेनस् तु दिशं प्राचीं महाबलः <br>उदीचीम् अर्जुनो वीरः प्रतीचीं नकुलस् तथा </div>
<div class="sloka" id="55_sloka29"> <a href="55.htm#55_sloka29">29 </a> <br>dakṣiṇāṃ sahadevas tu vijigye paravīrahā<br>evaṃ cakrur imāṃ sarve vaśe kṛtsnāṃ vasuṃdharām<br>दक्षिणां सहदेवस् तु विजिग्ये परवीरहा <br>एवं चक्रुर् इमां सर्वे वशे कृत्स्नां वसुंधराम् </div>
<div class="sloka" id="55_sloka30"> <a href="55.htm#55_sloka30">30 </a> <br>pañcabhiḥ sūryasaṃkāśaiḥ sūryeṇa ca virājatā<br>ṣaṭ sūryevābabhau pṛthvī pāṇḍavaiḥ satyavikramaiḥ<br>पञ्चभिः सूर्यसंकाशैः सूर्येण च विराजता <br>षट् सूर्येवाबभु पृथ्वी पाण्डवैः सत्यविक्रमैः </div>
<div class="sloka" id="55_sloka31"> <a href="55.htm#55_sloka31">31 </a> <br>tato nimitte kasmiṃś cid dharmarājo yudhiṣṭhiraḥ<br>vanaṃ prasthāpayām āsa bhrātaraṃ vai dhanaṃjayam<br>ततो निमित्ते कस्मिंश् चिद् धर्मराजो युधिष्ठिरः <br>वनं प्रस्थापयाम् आस भ्रातरं वै धनंजयम् </div>
<div class="sloka" id="55_sloka32"> <a href="55.htm#55_sloka32">32 </a> <br>sa vai saṃvatsaraṃ pūrṇaṃ māsaṃ caikaṃ vane 'vasat<br>tato 'gacchad dhṛṣīkeśaṃ dvāravatyāṃ kadā cana<br>स वै संवत्सरं पूर्णं मासं चैकं वने 'वसत् <br>ततो 'गच्छद् धृषीकेशं द्वारवत्यां कदा चन </div>
<div class="sloka" id="55_sloka33"> <a href="55.htm#55_sloka33">33 </a> <br>labdhavāṃs tatra bībhatsur bhāryāṃ rājīvalocanām<br>anujāṃ vāsudevasya subhadrāṃ bhadra bhāṣiṇīm<br>लब्धवांस् तत्र बीभत्सुर् भार्यां राजीवलोचनाम् <br>अनुजां वासुदेवस्य सुभद्रां भद्र भाषिणीम् </div>
<div class="sloka" id="55_sloka34"> <a href="55.htm#55_sloka34">34 </a> <br>sā śacīva mahendreṇa śrīḥ kṛṣṇeneva saṃgatā<br>subhadrā yuyuje prītā pāṇḍavenārjunena ha<br>सा शचीव महेन्द्रेण श्रीः कृष्णेनेव संगता <br>सुभद्रा युयुजे प्रीता पाण्डवेनार्जुनेन ह </div>
<div class="sloka" id="55_sloka35"> <a href="55.htm#55_sloka35">35 </a> <br>atarpayac ca kaunteyaḥ khāṇḍave havyavāhanam<br>bībhatsur vāsudevena sahito nṛpasattama<br>अतर्पयच् च कुन्तेयः खाण्डवे हव्यवाहनम् <br>बीभत्सुर् वासुदेवेन सहितो नृपसत्तम </div>
<div class="sloka" id="55_sloka36"> <a href="55.htm#55_sloka36">36 </a> <br>nātibhāro hi pārthasya keśavenābhavat saha<br>vyavasāyasahāyasya viṣṇoḥ śatruvadheṣv iva<br>नातिभारो हि पार्थस्य केशवेनाभवत् सह <br>व्यवसायसहायस्य विष्णोः शत्रुवधेष्व् इव </div>
<div class="sloka" id="55_sloka37"> <a href="55.htm#55_sloka37">37 </a> <br>pārthāyāgnir dadau cāpi gāṇḍīvaṃ dhanur uttamam<br>iṣudhī cākṣayair bāṇai rathaṃ ca kapilakṣaṇam<br>पार्थायाग्निर् ददु चापि गाण्डीवं धनुर् उत्तमम् <br>इषुधी चाक्षयैर् बाणै रथं च कपिलक्षणम् </div>
<div class="sloka" id="55_sloka38"> <a href="55.htm#55_sloka38">38 </a> <br>mokṣayām āsa bībhatsur mayaṃ tatra mahāsuram<br>sa cakāra sabhāṃ divyāṃ sarvaratnasamācitām<br>मोक्षयाम् आस बीभत्सुर् मयं तत्र महासुरम् <br>स चकार सभां दिव्यां सर्वरत्नसमाचिताम् </div>
<div class="sloka" id="55_sloka39"> <a href="55.htm#55_sloka39">39 </a> <br>tasyāṃ duryodhano mando lobhaṃ cakre sudurmatiḥ<br>tato 'kṣair vañcayitvā ca saubalena yudhiṣṭhiram<br>तस्यां दुर्योधनो मन्दो लोभं चक्रे सुदुर्मतिः <br>ततो 'क्षैर् वञ्चयित्वा च सुबलेन युधिष्ठिरम् </div>
<div class="sloka" id="55_sloka40"> <a href="55.htm#55_sloka40">40 </a> <br>vanaṃ prasthāpayām āsa sapta varṣāṇi pañca ca<br>ajñātam ekaṃ rāṣṭre ca tathā varṣaṃ trayo daśam<br>वनं प्रस्थापयाम् आस सप्त वर्षाणि पञ्च च <br>अज्ञातम् एकं राष्ट्रे च तथा वर्षं त्रयो दशम् </div>
<div class="sloka" id="55_sloka41"> <a href="55.htm#55_sloka41">41 </a> <br>tataś caturdaśe varṣe yācamānāḥ svakaṃ vasu<br>nālabhanta mahārāja tato yuddham avartata<br>ततश् चतुर्दशे वर्षे याचमानाः स्वकं वसु <br>नालभन्त महाराज ततो युद्धम् अवर्तत </div>
<div class="sloka" id="55_sloka42"> <a href="55.htm#55_sloka42">42 </a> <br>tatas te sarvam utsādya hatvā duryodhanaṃ nṛpam<br>rājyaṃ vidruta bhūyiṣṭhaṃ pratyapadyanta pāṇḍavāḥ<br>ततस् ते सर्वम् उत्साद्य हत्वा दुर्योधनं नृपम् <br>राज्यं विद्रुत भूयिष्ठं प्रत्यपद्यन्त पाण्डवाः </div></body></html>