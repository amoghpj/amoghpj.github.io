<html><body><div class="sloka" id="9_sloka1"> <a href="9.htm#9_sloka1">1 </a> <br>[sūta]<br>teṣu tatropaviṣṭeṣu brāhmaṇeṣu samantataḥ<br>ruruś cukrośa gahanaṃ vanaṃ gatvā suduḥkhitaḥ<br>[सूत] <br>तेषु तत्रोपविष्टेषु ब्राह्मणेषु समन्ततः <br>रुरुश् चुक्रोश गहनं वनं गत्वा सुदुःखितः </div>
<div class="sloka" id="9_sloka2"> <a href="9.htm#9_sloka2">2 </a> <br>śokenābhihataḥ so 'tha vilapan karuṇaṃ bahu<br>abravīd vacanaṃ śocan priyāṃ cintya pramadvarām<br>शोकेनाभिहतः सो 'थ विलपन् करुणं बहु <br>अब्रवीद् वचनं शोचन् प्रियां चिन्त्य प्रमद्वराम् </div>
<div class="sloka" id="9_sloka3"> <a href="9.htm#9_sloka3">3 </a> <br>śete sā bhuvi tanv aṅgī mama śokavivardhinī<br>bāndhavānāṃ ca sarveṣāṃ kiṃ nu duḥkham ataḥ param<br>शेते सा भुवि तन्व् अङ्गी मम शोकविवर्धिनी <br>बान्धवानां च सर्वेषां किं नु दुःखम् अतः परम् </div>
<div class="sloka" id="9_sloka4"> <a href="9.htm#9_sloka4">4 </a> <br>yadi dattaṃ tapas taptaṃ guravo vā mayā yadi<br>samyag ārādhitās tena saṃjīvatu mama priyā<br>यदि दत्तं तपस् तप्तं गुरवो वा मया यदि <br>सम्यग् आराधितास् तेन संजीवतु मम प्रिया </div>
<div class="sloka" id="9_sloka5"> <a href="9.htm#9_sloka5">5 </a> <br>yathā janmaprabhṛti vai yatātmāhaṃ dhṛtavrataḥ<br>pramadvarā tathādyaiva samuttiṣṭhatu bhāminī<br>यथा जन्मप्रभृति वै यतात्माहं धृतव्रतः <br>प्रमद्वरा तथाद्यैव समुत्तिष्ठतु भामिनी </div>
<div class="sloka" id="9_sloka6"> <a href="9.htm#9_sloka6">6 </a> <br>[devadūta]<br>abhidhatse ha yad vācā ruro duḥkhena tan mṛṣā<br>na tu martyasya dharmātmann āyur asti gatāyuṣaḥ<br>[देवदूत] <br>अभिधत्से ह यद् वाचा रुरो दुःखेन तन् मृषा <br>न तु मर्त्यस्य धर्मात्मन्न् आयुर् अस्ति गतायुषः </div>
<div class="sloka" id="9_sloka7"> <a href="9.htm#9_sloka7">7 </a> <br>gatāyur eṣā kṛpaṇā gandharvāpsarasoḥ sutā<br>tasmāc choke manas tāta mā kṛthās tvaṃ kathaṃ cana<br>गतायुर् एषा कृपणा गन्धर्वाप्सरसोः सुता <br>तस्माच् छोके मनस् तात मा कृथास् त्वं कथं चन </div>
<div class="sloka" id="9_sloka8"> <a href="9.htm#9_sloka8">8 </a> <br>upāyaś cātra vihitaḥ pūrvaṃ devair mahātmabhiḥ<br>taṃ yadīcchasi kartuṃ tvaṃ prāpsyasīmāṃ pramadvarām<br>उपायश् चात्र विहितः पूर्वं देवैर् महात्मभिः <br>तं यदीच्छसि कर्तुं त्वं प्राप्स्यसीमां प्रमद्वराम् </div>
<div class="sloka" id="9_sloka9"> <a href="9.htm#9_sloka9">9 </a> <br>[r]<br>ka upāyaḥ kṛto devair brūhi tattvena khecara<br>kariṣye taṃ tathā śrutvā trātum arhati māṃ bhavān<br>[र्] <br>क उपायः कृतो देवैर् ब्रूहि तत्त्वेन खेचर <br>करिष्ये तं तथा श्रुत्वा त्रातुम् अर्हति मां भवान् </div>
<div class="sloka" id="9_sloka10"> <a href="9.htm#9_sloka10">10 </a> <br>[d]<br>āyuṣo 'rdhaṃ prayacchasva kanyāyai bhṛgunandana<br>evam utthāsyati ruro tava bhāryā pramadvarā<br>[द्] <br>आयुषो 'र्धं प्रयच्छस्व कन्यायै भृगुनन्दन <br>एवम् उत्थास्यति रुरो तव भार्या प्रमद्वरा </div>
<div class="sloka" id="9_sloka11"> <a href="9.htm#9_sloka11">11 </a> <br>[r]<br>āyuṣo 'rdhaṃ prayacchāmi kanyāyai khecarottama<br>śṛṅgārarūpābharaṇā uttiṣṭhatu mama priyā<br>[र्] <br>आयुषो 'र्धं प्रयच्छामि कन्यायै खेचरोत्तम <br>शृङ्गाररूपाभरणा उत्तिष्ठतु मम प्रिया </div>
<div class="sloka" id="9_sloka12"> <a href="9.htm#9_sloka12">12 </a> <br>[s]<br>tato gandharvarājaś ca devadūtaś ca sattamau<br>dharmarājam upetyedaṃ vacanaṃ pratyabhāṣatām<br>[स्] <br>ततो गन्धर्वराजश् च देवदूतश् च सत्तमु <br>धर्मराजम् उपेत्येदं वचनं प्रत्यभाषताम् </div>
<div class="sloka" id="9_sloka13"> <a href="9.htm#9_sloka13">13 </a> <br>dharmarājāyuṣo 'rdhena ruror bhāryā pramadvarā<br>samuttiṣṭhatu kalyāṇī mṛtaiva yadi manyase<br>धर्मराजायुषो 'र्धेन रुरोर् भार्या प्रमद्वरा <br>समुत्तिष्ठतु कल्याणी मृतैव यदि मन्यसे </div>
<div class="sloka" id="9_sloka14"> <a href="9.htm#9_sloka14">14 </a> <br>[dh]<br>pramadvarā ruror bhāryā devadūta yadīcchasi<br>uttiṣṭhatv āyuṣo 'rdhena ruror eva samanvitā<br>[ध्] <br>प्रमद्वरा रुरोर् भार्या देवदूत यदीच्छसि <br>उत्तिष्ठत्व् आयुषो 'र्धेन रुरोर् एव समन्विता </div>
<div class="sloka" id="9_sloka15"> <a href="9.htm#9_sloka15">15 </a> <br>[s]<br>evam ukte tataḥ kanyā sodatiṣṭhat pramadvarā<br>ruros tasyāyuṣo 'rdhena supteva varavarṇinī<br>[स्] <br>एवम् उक्ते ततः कन्या सोदतिष्ठत् प्रमद्वरा <br>रुरोस् तस्यायुषो 'र्धेन सुप्तेव वरवर्णिनी </div>
<div class="sloka" id="9_sloka16"> <a href="9.htm#9_sloka16">16 </a> <br>etad dṛṣṭaṃ bhaviṣye hi ruror uttamatejasaḥ<br>āyuṣo 'tipravṛddhasya bhāryārthe 'rdhaṃ hrasatv iti<br>एतद् दृष्टं भविष्ये हि रुरोर् उत्तमतेजसः <br>आयुषो 'तिप्रवृद्धस्य भार्यार्थे 'र्धं ह्रसत्व् इति </div>
<div class="sloka" id="9_sloka17"> <a href="9.htm#9_sloka17">17 </a> <br>tata iṣṭe 'hani tayoḥ pitarau cakratur mudā<br>vivāhaṃ tau ca remāte parasparahitaiṣiṇau<br>तत इष्टे 'हनि तयोः पितरु चक्रतुर् मुदा <br>विवाहं तु च रेमाते परस्परहितैषिणु </div>
<div class="sloka" id="9_sloka18"> <a href="9.htm#9_sloka18">18 </a> <br>sa labdhvā durlabhāṃ bhāryāṃ padmakiñjalka saprabhām<br>vrataṃ cakre vināśāya jihmagānāṃ dhṛtavrataḥ<br>स लब्ध्वा दुर्लभां भार्यां पद्मकिञ्जल्क सप्रभाम् <br>व्रतं चक्रे विनाशाय जिह्मगानां धृतव्रतः </div>
<div class="sloka" id="9_sloka19"> <a href="9.htm#9_sloka19">19 </a> <br>sa dṛṣṭvā jihmagān sarvāṃs tīvrakopasamanvitaḥ<br>abhihanti yathāsannaṃ gṛhya praharaṇaṃ sadā<br>स दृष्ट्वा जिह्मगान् सर्वांस् तीव्रकोपसमन्वितः <br>अभिहन्ति यथासन्नं गृह्य प्रहरणं सदा </div>
<div class="sloka" id="9_sloka20"> <a href="9.htm#9_sloka20">20 </a> <br>sa kadā cid vanaṃ vipro rurur abhyāgaman mahat<br>śayānaṃ tatra cāpaśyaḍ ḍuṇḍubhaṃ vayasānvitam<br>स कदा चिद् वनं विप्रो रुरुर् अभ्यागमन् महत् <br>शयानं तत्र चापश्यड् डुण्डुभं वयसान्वितम् </div>
<div class="sloka" id="9_sloka21"> <a href="9.htm#9_sloka21">21 </a> <br>tata udyamya daṇḍaṃ sa kāladaṇḍopamaṃ tadā<br>abhyaghnad ruṣito vipras tam uvācātha ḍuṇḍubhaḥ<br>तत उद्यम्य दण्डं स कालदण्डोपमं तदा <br>अभ्यघ्नद् रुषितो विप्रस् तम् उवाचाथ डुण्डुभः </div></body></html>