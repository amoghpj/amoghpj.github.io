<html><body><div class="sloka" id="101_sloka1"> <a href="101.htm#101_sloka1">1 </a> <br>[j]<br>kiṃ kṛtaṃ karma dharmeṇa yene śāpam upeyivān<br>kasya śāpāc ca brahmarṣe śūdrayonāv ajāyata<br>[ज्] <br>किं कृतं कर्म धर्मेण येने शापम् उपेयिवान् <br>कस्य शापाच् च ब्रह्मर्षे शूद्रयोनाव् अजायत </div>
<div class="sloka" id="101_sloka2"> <a href="101.htm#101_sloka2">2 </a> <br>[v]<br>babhūva brāhmaṇaḥ kaś cin māṇḍavya iti viśrutaḥ<br>dhṛtimān sarvadharmajñaḥ satye tapasi ca sthitaḥ<br>[व्] <br>बभूव ब्राह्मणः कश् चिन् माण्डव्य इति विश्रुतः <br>धृतिमान् सर्वधर्मज्ञः सत्ये तपसि च स्थितः </div>
<div class="sloka" id="101_sloka3"> <a href="101.htm#101_sloka3">3 </a> <br>sa āśramapadadvāri vṛkṣamūle mahātapāḥ<br>ūrdhvabāhur mahāyogī tasthau mauna vratānvitaḥ<br>स आश्रमपदद्वारि वृक्षमूले महातपाः <br>ऊर्ध्वबाहुर् महायोगी तस्थु मुन व्रतान्वितः </div>
<div class="sloka" id="101_sloka4"> <a href="101.htm#101_sloka4">4 </a> <br>tasya kālena mahatā tasmiṃs tapasi tiṣṭhataḥ<br>tam āśramapadaṃ prāptā dasyavo loptra hāriṇaḥ<br>anusāryamāṇā bahubhī rakṣibhir bharatarṣabha<br>तस्य कालेन महता तस्मिंस् तपसि तिष्ठतः <br>तम् आश्रमपदं प्राप्ता दस्यवो लोप्त्र हारिणः <br>अनुसार्यमाणा बहुभी रक्षिभिर् भरतर्षभ </div>
<div class="sloka" id="101_sloka5"> <a href="101.htm#101_sloka5">5 </a> <br>te tasyāvasathe loptraṃ nidadhuḥ kurusattama<br>nidhāya ca bhayāl līnās tatraivānvāgate bale<br>ते तस्यावसथे लोप्त्रं निदधुः कुरुसत्तम <br>निधाय च भयाल् लीनास् तत्रैवान्वागते बले </div>
<div class="sloka" id="101_sloka6"> <a href="101.htm#101_sloka6">6 </a> <br>teṣu līneṣv atho śīghraṃ tatas tad rakṣiṇāṃ balam<br>ājagāma tato 'paśyaṃs tam ṛṣiṃ taskarānugāḥ<br>तेषु लीनेष्व् अथो शीघ्रं ततस् तद् रक्षिणां बलम् <br>आजगाम ततो 'पश्यंस् तम् ऋषिं तस्करानुगाः </div>
<div class="sloka" id="101_sloka7"> <a href="101.htm#101_sloka7">7 </a> <br>tam apṛcchaṃs tato rājaṃs tathā vṛttaṃ tapodhanam<br>katareṇa pathā yātā dasyavo dvijasattama<br>tena gacchāmahe brahman pathā śīghrataraṃ vayam<br>तम् अपृच्छंस् ततो राजंस् तथा वृत्तं तपोधनम् <br>कतरेण पथा याता दस्यवो द्विजसत्तम <br>तेन गच्छामहे ब्रह्मन् पथा शीघ्रतरं वयम् </div>
<div class="sloka" id="101_sloka8"> <a href="101.htm#101_sloka8">8 </a> <br>tathā tu rakṣiṇāṃ teṣāṃ bruvatāṃ sa tapodhanaḥ<br>na kiṃ cid vacanaṃ rājann avadat sādhv asādhu vā<br>तथा तु रक्षिणां तेषां ब्रुवतां स तपोधनः <br>न किं चिद् वचनं राजन्न् अवदत् साध्व् असाधु वा </div>
<div class="sloka" id="101_sloka9"> <a href="101.htm#101_sloka9">9 </a> <br>tatas te rājapuruṣā vicinvānās tadāśramam<br>dadṛśus tatra saṃlīnāṃs tāṃś corān dravyam eva ca<br>ततस् ते राजपुरुषा विचिन्वानास् तदाश्रमम् <br>ददृशुस् तत्र संलीनांस् तांश् चोरान् द्रव्यम् एव च </div>
<div class="sloka" id="101_sloka10"> <a href="101.htm#101_sloka10">10 </a> <br>tataḥ śaṅkā samabhavad rakṣiṇāṃ taṃ muniṃ prati<br>saṃyamyainaṃ tato rājñe dasyūṃś caiva nyavedayan<br>ततः शङ्का समभवद् रक्षिणां तं मुनिं प्रति <br>संयम्यैनं ततो राज्ञे दस्यूंश् चैव न्यवेदयन् </div>
<div class="sloka" id="101_sloka11"> <a href="101.htm#101_sloka11">11 </a> <br>taṃ rājā saha taiś corair anvaśād vadhyatām iti<br>sa vadhya ghātair ajñātaḥ śūle proto mahātapāḥ<br>तं राजा सह तैश् चोरैर् अन्वशाद् वध्यताम् इति <br>स वध्य घातैर् अज्ञातः शूले प्रोतो महातपाः </div>
<div class="sloka" id="101_sloka12"> <a href="101.htm#101_sloka12">12 </a> <br>tatas te śūlam āropya taṃ muniṃ rakṣiṇas tadā<br>pratijagmur mahīpālaṃ dhanāny ādāya tāny atha<br>ततस् ते शूलम् आरोप्य तं मुनिं रक्षिणस् तदा <br>प्रतिजग्मुर् महीपालं धनान्य् आदाय तान्य् अथ </div>
<div class="sloka" id="101_sloka13"> <a href="101.htm#101_sloka13">13 </a> <br>śūlasthaḥ sa tu dharmātmā kālena mahatā tataḥ<br>nirāhāro 'pi viprarṣir maraṇaṃ nābhyupāgamat<br>dhārayām āsa ca prāṇān ṛṣīṃś ca samupānayat<br>शूलस्थः स तु धर्मात्मा कालेन महता ततः <br>निराहारो 'पि विप्रर्षिर् मरणं नाभ्युपागमत् <br>धारयाम् आस च प्राणान् ऋषींश् च समुपानयत् </div>
<div class="sloka" id="101_sloka14"> <a href="101.htm#101_sloka14">14 </a> <br>śūlāgre tapyamānena tapas tena mahātmanā<br>saṃtāpaṃ paramaṃ jagmur munayo 'tha paraṃtapa<br>शूलाग्रे तप्यमानेन तपस् तेन महात्मना <br>संतापं परमं जग्मुर् मुनयो 'थ परंतप </div>
<div class="sloka" id="101_sloka15"> <a href="101.htm#101_sloka15">15 </a> <br>te rātrau śakunā bhūtvā saṃnyavartanta sarvataḥ<br>darśayanto yathāśakti tam apṛcchan dvijottamam<br>śrotum icchāmahe brahman kiṃ pāpaṃ kṛtavān asi<br>ते रात्रु शकुना भूत्वा संन्यवर्तन्त सर्वतः <br>दर्शयन्तो यथाशक्ति तम् अपृच्छन् द्विजोत्तमम् <br>श्रोतुम् इच्छामहे ब्रह्मन् किं पापं कृतवान् असि </div>
<div class="sloka" id="101_sloka16"> <a href="101.htm#101_sloka16">16 </a> <br>tataḥ sa muniśārdūlas tān uvāca tapodhanān<br>doṣataḥ kaṃ gamiṣyāmi na hi me 'nyo 'parādhyati<br>ततः स मुनिशार्दूलस् तान् उवाच तपोधनान् <br>दोषतः कं गमिष्यामि न हि मे 'न्यो 'पराध्यति </div>
<div class="sloka" id="101_sloka17"> <a href="101.htm#101_sloka17">17 </a> <br>rājā ca tam ṛṣiṃ śrutvā niṣkramya saha mantribhiḥ<br>prasādayām āsa tadā śūlastham ṛṣisattamam<br>राजा च तम् ऋषिं श्रुत्वा निष्क्रम्य सह मन्त्रिभिः <br>प्रसादयाम् आस तदा शूलस्थम् ऋषिसत्तमम् </div>
<div class="sloka" id="101_sloka18"> <a href="101.htm#101_sloka18">18 </a> <br>yan mayāpakṛtaṃ mohād ajñānād ṛṣisattama<br>prasādaye tvāṃ tatrāhaṃ na me tvaṃ kroddhum arhasi<br>यन् मयापकृतं मोहाद् अज्ञानाद् ऋषिसत्तम <br>प्रसादये त्वां तत्राहं न मे त्वं क्रोद्धुम् अर्हसि </div>
<div class="sloka" id="101_sloka19"> <a href="101.htm#101_sloka19">19 </a> <br>evam uktas tato rājñā prasādam akaron muniḥ<br>kṛtaprasādo rājā taṃ tataḥ samavatārayat<br>एवम् उक्तस् ततो राज्ञा प्रसादम् अकरोन् मुनिः <br>कृतप्रसादो राजा तं ततः समवतारयत् </div>
<div class="sloka" id="101_sloka20"> <a href="101.htm#101_sloka20">20 </a> <br>avatārya ca śūlāgrāt tac chūlaṃ niścakarṣa ha<br>aśaknuvaṃś ca niṣkraṣṭuṃ śūlaṃ mūle sa cicchide<br>अवतार्य च शूलाग्रात् तच् छूलं निश्चकर्ष ह <br>अशक्नुवंश् च निष्क्रष्टुं शूलं मूले स चिच्छिदे </div>
<div class="sloka" id="101_sloka21"> <a href="101.htm#101_sloka21">21 </a> <br>sa tathāntar gatenaiva śūlena vyacaran muniḥ<br>sa tena tapasā lokān vijigye durlabhān paraiḥ<br>aṇī māṇḍavya iti ca tato lokeṣu kathyate<br>स तथान्तर् गतेनैव शूलेन व्यचरन् मुनिः <br>स तेन तपसा लोकान् विजिग्ये दुर्लभान् परैः <br>अणी माण्डव्य इति च ततो लोकेषु कथ्यते </div>
<div class="sloka" id="101_sloka22"> <a href="101.htm#101_sloka22">22 </a> <br>sa gatvā sadanaṃ vipro dharmasya paramārthavit<br>āsanasthaṃ tato dharmaṃ dṛṣṭvopālabhata prabhuḥ<br>स गत्वा सदनं विप्रो धर्मस्य परमार्थवित् <br>आसनस्थं ततो धर्मं दृष्ट्वोपालभत प्रभुः </div>
<div class="sloka" id="101_sloka23"> <a href="101.htm#101_sloka23">23 </a> <br>kiṃ nu tad duṣkṛtaṃ karma mayā kṛtam ajānatā<br>yasyeyaṃ phalanirvṛttir īdṛśy āsāditā mayā<br>śīghram ācakṣva me tattvaṃ paśya me tapaso balam<br>किं नु तद् दुष्कृतं कर्म मया कृतम् अजानता <br>यस्येयं फलनिर्वृत्तिर् ईदृश्य् आसादिता मया <br>शीघ्रम् आचक्ष्व मे तत्त्वं पश्य मे तपसो बलम् </div>
<div class="sloka" id="101_sloka24"> <a href="101.htm#101_sloka24">24 </a> <br>[dharma]<br>pataṃgakānāṃ puccheṣu tvayeṣīkā praveśitā<br>karmaṇas tasya te prāptaṃ phalam etat tapodhana<br>[धर्म] <br>पतंगकानां पुच्छेषु त्वयेषीका प्रवेशिता <br>कर्मणस् तस्य ते प्राप्तं फलम् एतत् तपोधन </div>
<div class="sloka" id="101_sloka25"> <a href="101.htm#101_sloka25">25 </a> <br>[āṇ]<br>alpe 'parādhe vipulo mama daṇḍas tvayā kṛtaḥ<br>śūdrayonāv ato dharmamānuṣaḥ saṃbhaviṣyasi<br>[ाण्] <br>अल्पे 'पराधे विपुलो मम दण्डस् त्वया कृतः <br>शूद्रयोनाव् अतो धर्ममानुषः संभविष्यसि </div>
<div class="sloka" id="101_sloka26"> <a href="101.htm#101_sloka26">26 </a> <br>maryādāṃ sthāpayāmy adya loke dharmaphalodayām<br>ācaturdaśamād varṣān na bhaviṣyati pātakam<br>pareṇa kurvatām evaṃ doṣa eva bhaviṣyati<br>मर्यादां स्थापयाम्य् अद्य लोके धर्मफलोदयाम् <br>आचतुर्दशमाद् वर्षान् न भविष्यति पातकम् <br>परेण कुर्वताम् एवं दोष एव भविष्यति </div>
<div class="sloka" id="101_sloka27"> <a href="101.htm#101_sloka27">27 </a> <br>[v]<br>etena tv aparādhena śāpāt tasya mahātmanaḥ<br>dharmo vidura rūpeṇa śūdrayonāv ajāyata<br>[व्] <br>एतेन त्व् अपराधेन शापात् तस्य महात्मनः <br>धर्मो विदुर रूपेण शूद्रयोनाव् अजायत </div></body></html>