<html><body><div class="sloka" id="61_sloka1"> <a href="61.htm#61_sloka1">1 </a> <br>[j]<br>devānāṃ dānavānāṃ ca yakṣāṇām atha rakṣasām<br>anyeṣāṃ caiva bhūtānāṃ sarveṣāṃ bhagavann aham<br>[ज्] <br>देवानां दानवानां च यक्षाणाम् अथ रक्षसाम् <br>अन्येषां चैव भूतानां सर्वेषां भगवन्न् अहम् </div>
<div class="sloka" id="61_sloka2"> <a href="61.htm#61_sloka2">2 </a> <br>śrotum icchāmi tattvena mānuṣeṣu mahātmanām<br>janma karma ca bhūtānām eteṣām anupūrvaśaḥ<br>श्रोतुम् इच्छामि तत्त्वेन मानुषेषु महात्मनाम् <br>जन्म कर्म च भूतानाम् एतेषाम् अनुपूर्वशः </div>
<div class="sloka" id="61_sloka3"> <a href="61.htm#61_sloka3">3 </a> <br>[v]<br>mānuṣeṣu manuṣyendra saṃbhūtā ye divaukasaḥ<br>prathamaṃ dānavāṃś caiva tāṃs te vakṣyāmi sarvaśaḥ<br>[व्] <br>मानुषेषु मनुष्येन्द्र संभूता ये दिवुकसः <br>प्रथमं दानवांश् चैव तांस् ते वक्ष्यामि सर्वशः </div>
<div class="sloka" id="61_sloka4"> <a href="61.htm#61_sloka4">4 </a> <br>vipracittir iti khyāto ya āsīd dānavarṣabhaḥ<br>jarāsaṃdha iti khyātaḥ sa āsīn manujarṣabhaḥ<br>विप्रचित्तिर् इति ख्यातो य आसीद् दानवर्षभः <br>जरासंध इति ख्यातः स आसीन् मनुजर्षभः </div>
<div class="sloka" id="61_sloka5"> <a href="61.htm#61_sloka5">5 </a> <br>diteḥ putras tu yo rājan hiraṇyakaśipuḥ smṛtaḥ<br>sa jajñe mānuṣe loke śiśupālo nararṣabhaḥ<br>दितेः पुत्रस् तु यो राजन् हिरण्यकशिपुः स्मृतः <br>स जज्ञे मानुषे लोके शिशुपालो नरर्षभः </div>
<div class="sloka" id="61_sloka6"> <a href="61.htm#61_sloka6">6 </a> <br>saṃhrāda iti vikhyātaḥ prahrādasyānujas tu yaḥ<br>sa śalya iti vikhyāto jajñe bāhlīla puṃgavaḥ<br>संह्राद इति विख्यातः प्रह्रादस्यानुजस् तु यः <br>स शल्य इति विख्यातो जज्ञे बाह्लील पुंगवः </div>
<div class="sloka" id="61_sloka7"> <a href="61.htm#61_sloka7">7 </a> <br>anuhrādas tu tejasvī yo 'bhūt khyāto jaghanyajaḥ<br>dhṛṣṭaketur iti khyātaḥ sa āsīn manujeśvaraḥ<br>अनुह्रादस् तु तेजस्वी यो 'भूत् ख्यातो जघन्यजः <br>धृष्टकेतुर् इति ख्यातः स आसीन् मनुजेश्वरः </div>
<div class="sloka" id="61_sloka8"> <a href="61.htm#61_sloka8">8 </a> <br>yas tu rājañ śibir nāma daiteyaḥ parikīrtitaḥ<br>druma ity abhivikhyātaḥ sa āsīd bhuvi pārthivaḥ<br>यस् तु राजञ् शिबिर् नाम दैतेयः परिकीर्तितः <br>द्रुम इत्य् अभिविख्यातः स आसीद् भुवि पार्थिवः </div>
<div class="sloka" id="61_sloka9"> <a href="61.htm#61_sloka9">9 </a> <br>bāṣkalo nāma yas teṣām āsīd asurasattamaḥ<br>bhagadatta iti khyātaḥ sa āsīn manujeśvaraḥ<br>बाष्कलो नाम यस् तेषाम् आसीद् असुरसत्तमः <br>भगदत्त इति ख्यातः स आसीन् मनुजेश्वरः </div>
<div class="sloka" id="61_sloka10"> <a href="61.htm#61_sloka10">10 </a> <br>ayaḥ śirā aśvaśirā ayaḥ śaṅkuś ca vīryavān<br>tathā gaganamūrdhā ca vegavāṃś cātra pañcamaḥ<br>अयः शिरा अश्वशिरा अयः शङ्कुश् च वीर्यवान् <br>तथा गगनमूर्धा च वेगवांश् चात्र पञ्चमः </div>
<div class="sloka" id="61_sloka11"> <a href="61.htm#61_sloka11">11 </a> <br>pañcaite jajñire rājan vīryavanto mahāsurāḥ<br>kekayeṣu mahātmānaḥ pārthivarṣabha sattamāḥ<br>पञ्चैते जज्ञिरे राजन् वीर्यवन्तो महासुराः <br>केकयेषु महात्मानः पार्थिवर्षभ सत्तमाः </div>
<div class="sloka" id="61_sloka12"> <a href="61.htm#61_sloka12">12 </a> <br>ketumān iti vikhyāto yas tato 'nyaḥ pratāpavān<br>amitaujā iti khyātaḥ pṛthivyāṃ so 'bhavann nṛpaḥ<br>केतुमान् इति विख्यातो यस् ततो 'न्यः प्रतापवान् <br>अमितुजा इति ख्यातः पृथिव्यां सो 'भवन्न् नृपः </div>
<div class="sloka" id="61_sloka13"> <a href="61.htm#61_sloka13">13 </a> <br>svarbhānur iti vikhyātaḥ śrīmān yas tu mahāsuraḥ<br>ugrasena iti khyāta ugra karmā narādhipaḥ<br>स्वर्भानुर् इति विख्यातः श्रीमान् यस् तु महासुरः <br>उग्रसेन इति ख्यात उग्र कर्मा नराधिपः </div>
<div class="sloka" id="61_sloka14"> <a href="61.htm#61_sloka14">14 </a> <br>yas tv aśva iti vikhyātaḥ śrīmān āsīn mahāsuraḥ<br>aśoko nāma rājāsīn mahāvīryaparākramaḥ<br>यस् त्व् अश्व इति विख्यातः श्रीमान् आसीन् महासुरः <br>अशोको नाम राजासीन् महावीर्यपराक्रमः </div>
<div class="sloka" id="61_sloka15"> <a href="61.htm#61_sloka15">15 </a> <br>tasmād avarajo yas tu rājann aśvapatiḥ smṛtaḥ<br>daiteyaḥ so 'bhavad rājā hārdikyo manujarṣabhaḥ<br>तस्माद् अवरजो यस् तु राजन्न् अश्वपतिः स्मृतः <br>दैतेयः सो 'भवद् राजा हार्दिक्यो मनुजर्षभः </div>
<div class="sloka" id="61_sloka16"> <a href="61.htm#61_sloka16">16 </a> <br>vṛṣaparveti vikhyātaḥ śrīmān yas tu mahāsuraḥ<br>dīrghaprajña iti khyātaḥ pṛthivyāṃ so 'bhavan nṛpaḥ<br>वृषपर्वेति विख्यातः श्रीमान् यस् तु महासुरः <br>दीर्घप्रज्ञ इति ख्यातः पृथिव्यां सो 'भवन् नृपः </div>
<div class="sloka" id="61_sloka17"> <a href="61.htm#61_sloka17">17 </a> <br>ajakas tv anujo rājan ya āsīd vṛṣaparvaṇaḥ<br>sa malla iti vikhyātaḥ pṛthivyām abhavan nṛpaḥ<br>अजकस् त्व् अनुजो राजन् य आसीद् वृषपर्वणः <br>स मल्ल इति विख्यातः पृथिव्याम् अभवन् नृपः </div>
<div class="sloka" id="61_sloka18"> <a href="61.htm#61_sloka18">18 </a> <br>aśvagrīva iti khyātaḥ sattvavān yo mahāsuraḥ<br>rocamāna iti khyātaḥ pṛthivyāṃ so 'bhavan nṛpaḥ<br>अश्वग्रीव इति ख्यातः सत्त्ववान् यो महासुरः <br>रोचमान इति ख्यातः पृथिव्यां सो 'भवन् नृपः </div>
<div class="sloka" id="61_sloka19"> <a href="61.htm#61_sloka19">19 </a> <br>sūkṣmas tu matimān rājan kīrtimān yaḥ prakīrtitaḥ<br>bṛhanta iti vikhyātaḥ kṣitāv āsīt sa pārthivaḥ<br>सूक्ष्मस् तु मतिमान् राजन् कीर्तिमान् यः प्रकीर्तितः <br>बृहन्त इति विख्यातः क्षिताव् आसीत् स पार्थिवः </div>
<div class="sloka" id="61_sloka20"> <a href="61.htm#61_sloka20">20 </a> <br>tuhuṇḍa iti vikhyāto ya āsīd asurottamaḥ<br>senā bindur iti khyātaḥ sa babhūva narādhipaḥ<br>तुहुण्ड इति विख्यातो य आसीद् असुरोत्तमः <br>सेना बिन्दुर् इति ख्यातः स बभूव नराधिपः </div>
<div class="sloka" id="61_sloka21"> <a href="61.htm#61_sloka21">21 </a> <br>isṛpā nāma yas teṣām asurāṇāṃ balādhikaḥ<br>pāpajin nāma rājāsīd bhuvi vikhyātavikramaḥ<br>इसृपा नाम यस् तेषाम् असुराणां बलाधिकः <br>पापजिन् नाम राजासीद् भुवि विख्यातविक्रमः </div>
<div class="sloka" id="61_sloka22"> <a href="61.htm#61_sloka22">22 </a> <br>ekacakra iti khyāta āsīd yas tu mahāsuraḥ<br>prativindhya iti khyāto babhūva prathitaḥ kṣitau<br>एकचक्र इति ख्यात आसीद् यस् तु महासुरः <br>प्रतिविन्ध्य इति ख्यातो बभूव प्रथितः क्षितु </div>
<div class="sloka" id="61_sloka23"> <a href="61.htm#61_sloka23">23 </a> <br>virūpākṣas tu daiteyaś citrayodhī mahāsuraḥ<br>citravarmeti vikhyātaḥ kṣitāv āsīt sa pārthivaḥ<br>विरूपाक्षस् तु दैतेयश् चित्रयोधी महासुरः <br>चित्रवर्मेति विख्यातः क्षिताव् आसीत् स पार्थिवः </div>
<div class="sloka" id="61_sloka24"> <a href="61.htm#61_sloka24">24 </a> <br>haras tv ariharo vīra āsīd yo dānavottamaḥ<br>suvāstur iti vikhyātaḥ sa jajñe manujarṣabhaḥ<br>हरस् त्व् अरिहरो वीर आसीद् यो दानवोत्तमः <br>सुवास्तुर् इति विख्यातः स जज्ञे मनुजर्षभः </div>
<div class="sloka" id="61_sloka25"> <a href="61.htm#61_sloka25">25 </a> <br>aharas tu mahātejāḥ śatrupakṣa kṣayaṃ karaḥ<br>bāhlīko nāma rājā sa babhūva prathitaḥ kṣitau<br>अहरस् तु महातेजाः शत्रुपक्ष क्षयं करः <br>बाह्लीको नाम राजा स बभूव प्रथितः क्षितु </div>
<div class="sloka" id="61_sloka26"> <a href="61.htm#61_sloka26">26 </a> <br>nicandraś candra vaktraś ca ya āsīd asurottamaḥ<br>muñja keśa iti khyātaḥ śrīmān āsīt sa pārthivaḥ<br>निचन्द्रश् चन्द्र वक्त्रश् च य आसीद् असुरोत्तमः <br>मुञ्ज केश इति ख्यातः श्रीमान् आसीत् स पार्थिवः </div>
<div class="sloka" id="61_sloka27"> <a href="61.htm#61_sloka27">27 </a> <br>nikumbhas tv ajitaḥ saṃkhye mahāmatir ajāyata<br>bhūmau bhūmipatiḥ śreṣṭho devādhipa iti smṛtaḥ<br>निकुम्भस् त्व् अजितः संख्ये महामतिर् अजायत <br>भूमु भूमिपतिः श्रेष्ठो देवाधिप इति स्मृतः </div>
<div class="sloka" id="61_sloka28"> <a href="61.htm#61_sloka28">28 </a> <br>śarabho nāma yas teṣāṃ daiteyānāṃ mahāsuraḥ<br>pauravo nāma rājarṣiḥ sa babhūva nareṣv iha<br>शरभो नाम यस् तेषां दैतेयानां महासुरः <br>पुरवो नाम राजर्षिः स बभूव नरेष्व् इह </div>
<div class="sloka" id="61_sloka29"> <a href="61.htm#61_sloka29">29 </a> <br>dvitīyaḥ śalabhas teṣām asurāṇāṃ babhūva yaḥ<br>prahrādo nāma bāhlīkaḥ sa babhūva narādhipaḥ<br>द्वितीयः शलभस् तेषाम् असुराणां बभूव यः <br>प्रह्रादो नाम बाह्लीकः स बभूव नराधिपः </div>
<div class="sloka" id="61_sloka30"> <a href="61.htm#61_sloka30">30 </a> <br>candras tu ditijaśreṣṭho loke tārādhipopamaḥ<br>ṛṣiko nāma rājarṣir babhūva nṛpasattamaḥ<br>चन्द्रस् तु दितिजश्रेष्ठो लोके ताराधिपोपमः <br>ऋषिको नाम राजर्षिर् बभूव नृपसत्तमः </div>
<div class="sloka" id="61_sloka31"> <a href="61.htm#61_sloka31">31 </a> <br>mṛtapā iti vikhyāto ya āsīd asurottamaḥ<br>paścimānūpakaṃ viddhi taṃ nṛpaṃ nṛpasattama<br>मृतपा इति विख्यातो य आसीद् असुरोत्तमः <br>पश्चिमानूपकं विद्धि तं नृपं नृपसत्तम </div>
<div class="sloka" id="61_sloka32"> <a href="61.htm#61_sloka32">32 </a> <br>gaviṣṭhas tu mahātejā yaḥ prakhyāto mahāsuraḥ<br>drumasena iti khyātaḥ pṛthivyāṃ so 'bhavan nṛpaḥ<br>गविष्ठस् तु महातेजा यः प्रख्यातो महासुरः <br>द्रुमसेन इति ख्यातः पृथिव्यां सो 'भवन् नृपः </div>
<div class="sloka" id="61_sloka33"> <a href="61.htm#61_sloka33">33 </a> <br>mayūra iti vikhyātaḥ śrīmān yas tu mahāsuraḥ<br>sa viśva iti vikhyāto babhūva pṛthivīpatiḥ<br>मयूर इति विख्यातः श्रीमान् यस् तु महासुरः <br>स विश्व इति विख्यातो बभूव पृथिवीपतिः </div>
<div class="sloka" id="61_sloka34"> <a href="61.htm#61_sloka34">34 </a> <br>suparṇa iti vikhyātatasmād avarajas tu yaḥ<br>kālakīrtir iti khyātaḥ pṛthivyāṃ so 'bhavan nṛpaḥ<br>सुपर्ण इति विख्याततस्माद् अवरजस् तु यः <br>कालकीर्तिर् इति ख्यातः पृथिव्यां सो 'भवन् नृपः </div>
<div class="sloka" id="61_sloka35"> <a href="61.htm#61_sloka35">35 </a> <br>candra hanteti yas teṣāṃ kīrtitaḥ pravaro 'suraḥ<br>śunako nāma rājarṣiḥ sa babhūva narādhipaḥ<br>चन्द्र हन्तेति यस् तेषां कीर्तितः प्रवरो 'सुरः <br>शुनको नाम राजर्षिः स बभूव नराधिपः </div>
<div class="sloka" id="61_sloka36"> <a href="61.htm#61_sloka36">36 </a> <br>vināśanas tu candrasya ya ākhyāto mahāsuraḥ<br>jānakir nāma rājarṣiḥ sa babhūva narādhipaḥ<br>विनाशनस् तु चन्द्रस्य य आख्यातो महासुरः <br>जानकिर् नाम राजर्षिः स बभूव नराधिपः </div>
<div class="sloka" id="61_sloka37"> <a href="61.htm#61_sloka37">37 </a> <br>dīrghajihvas tu kauravya ya ukto dānavarṣabhaḥ<br>kāśirāja iti khyātaḥ pṛthivyāṃ pṛthivīpatiḥ<br>दीर्घजिह्वस् तु कुरव्य य उक्तो दानवर्षभः <br>काशिराज इति ख्यातः पृथिव्यां पृथिवीपतिः </div>
<div class="sloka" id="61_sloka38"> <a href="61.htm#61_sloka38">38 </a> <br>grahaṃ tu suṣuve yaṃ taṃ siṃhī candrārkamardanam<br>krātha ity abhivikhyātaḥ so 'bhavan manujādhipaḥ<br>ग्रहं तु सुषुवे यं तं सिंही चन्द्रार्कमर्दनम् <br>क्राथ इत्य् अभिविख्यातः सो 'भवन् मनुजाधिपः </div>
<div class="sloka" id="61_sloka39"> <a href="61.htm#61_sloka39">39 </a> <br>anāyuṣas tu putrāṇāṃ caturṇāṃ pravaro 'suraḥ<br>vikṣaro nāma tejasvī vasu mitro 'bhavan nṛpaḥ<br>अनायुषस् तु पुत्राणां चतुर्णां प्रवरो 'सुरः <br>विक्षरो नाम तेजस्वी वसु मित्रो 'भवन् नृपः </div>
<div class="sloka" id="61_sloka40"> <a href="61.htm#61_sloka40">40 </a> <br>dvitīyo vikṣarādyas tu narādhipa mahāsuraḥ<br>pāṃsurāṣṭrādhipa iti viśrutaḥ so 'bhavan nṛpaḥ<br>द्वितीयो विक्षराद्यस् तु नराधिप महासुरः <br>पांसुराष्ट्राधिप इति विश्रुतः सो 'भवन् नृपः </div>
<div class="sloka" id="61_sloka41"> <a href="61.htm#61_sloka41">41 </a> <br>balavīra iti khyāto yas tv āsīd asurottamaḥ<br>pauṇḍra matsyaka ity eva sa babhūva narādhipaḥ<br>बलवीर इति ख्यातो यस् त्व् आसीद् असुरोत्तमः <br>पुण्ड्र मत्स्यक इत्य् एव स बभूव नराधिपः </div>
<div class="sloka" id="61_sloka42"> <a href="61.htm#61_sloka42">42 </a> <br>vṛtra ity abhivikhyāto yas tu rājan mahāsuraḥ<br>maṇimān nāma rājarṣiḥ sa babhūva narādhipaḥ<br>वृत्र इत्य् अभिविख्यातो यस् तु राजन् महासुरः <br>मणिमान् नाम राजर्षिः स बभूव नराधिपः </div>
<div class="sloka" id="61_sloka43"> <a href="61.htm#61_sloka43">43 </a> <br>krodhahanteti yas tasya babhūvāvarajo 'suraḥ<br>daṇḍa ity abhivikhyātaḥ sa āsīn nṛpatiḥ kṣitau<br>क्रोधहन्तेति यस् तस्य बभूवावरजो 'सुरः <br>दण्ड इत्य् अभिविख्यातः स आसीन् नृपतिः क्षितु </div>
<div class="sloka" id="61_sloka44"> <a href="61.htm#61_sloka44">44 </a> <br>krodhavardhana ity eva yas tv anyaḥ parikīrtitaḥ<br>daṇḍadhāra iti khyātaḥ so 'bhavan manujeśvaraḥ<br>क्रोधवर्धन इत्य् एव यस् त्व् अन्यः परिकीर्तितः <br>दण्डधार इति ख्यातः सो 'भवन् मनुजेश्वरः </div>
<div class="sloka" id="61_sloka45"> <a href="61.htm#61_sloka45">45 </a> <br>kālakāyās tu ye putrās teṣām aṣṭau narādhipāḥ<br>jajñire rājaśārdūla śārdūlasamavikramāḥ<br>कालकायास् तु ये पुत्रास् तेषाम् अष्टु नराधिपाः <br>जज्ञिरे राजशार्दूल शार्दूलसमविक्रमाः </div>
<div class="sloka" id="61_sloka46"> <a href="61.htm#61_sloka46">46 </a> <br>magadheṣu jayatsenaḥ śrīmān āsīt sa pārthivaḥ<br>aṣṭānāṃ pravaras teṣāṃ kāleyānāṃ mahāsuraḥ<br>मगधेषु जयत्सेनः श्रीमान् आसीत् स पार्थिवः <br>अष्टानां प्रवरस् तेषां कालेयानां महासुरः </div>
<div class="sloka" id="61_sloka47"> <a href="61.htm#61_sloka47">47 </a> <br>dvitīyas tu tatas teṣāṃ śrīmān harihayopamaḥ<br>aparājita ity eva sa babhūva narādhipaḥ<br>द्वितीयस् तु ततस् तेषां श्रीमान् हरिहयोपमः <br>अपराजित इत्य् एव स बभूव नराधिपः </div>
<div class="sloka" id="61_sloka48"> <a href="61.htm#61_sloka48">48 </a> <br>tṛtīyas tu mahārāja mahābāhur mahāsuraḥ<br>niṣādādhipatir jajñe bhuvi bhīmaparākramaḥ<br>तृतीयस् तु महाराज महाबाहुर् महासुरः <br>निषादाधिपतिर् जज्ञे भुवि भीमपराक्रमः </div>
<div class="sloka" id="61_sloka49"> <a href="61.htm#61_sloka49">49 </a> <br>teṣām anyatamo yas tu caturthaḥ parikīrtitaḥ<br>śreṇimān iti vikhyātaḥ kṣitau rājarṣisattamaḥ<br>तेषाम् अन्यतमो यस् तु चतुर्थः परिकीर्तितः <br>श्रेणिमान् इति विख्यातः क्षितु राजर्षिसत्तमः </div>
<div class="sloka" id="61_sloka50"> <a href="61.htm#61_sloka50">50 </a> <br>pañcamas tu babhūvaiṣāṃ pravaro yo mahāsuraḥ<br>mahaujā iti vikhyāto babhūveha paraṃtapaḥ<br>पञ्चमस् तु बभूवैषां प्रवरो यो महासुरः <br>महुजा इति विख्यातो बभूवेह परंतपः </div>
<div class="sloka" id="61_sloka51"> <a href="61.htm#61_sloka51">51 </a> <br>ṣaṣṭhas tu matimān yo vai teṣām āsīn mahāsuraḥ<br>abhīrur iti vikhyātaḥ kṣitau rājarṣisattamaḥ<br>षष्ठस् तु मतिमान् यो वै तेषाम् आसीन् महासुरः <br>अभीरुर् इति विख्यातः क्षितु राजर्षिसत्तमः </div>
<div class="sloka" id="61_sloka52"> <a href="61.htm#61_sloka52">52 </a> <br>samudrasenaś ca nṛpas teṣām evābhavad guṇān<br>viśrutaḥ sāgarāntāyāṃ kṣitau dharmārthatattvavit<br>समुद्रसेनश् च नृपस् तेषाम् एवाभवद् गुणान् <br>विश्रुतः सागरान्तायां क्षितु धर्मार्थतत्त्ववित् </div>
<div class="sloka" id="61_sloka53"> <a href="61.htm#61_sloka53">53 </a> <br>bṛhann nāmāṣṭamas teṣāṃ kāleyānāṃ paraṃtapaḥ<br>babhūva rājan dharmātmā sarvabhūtahite rataḥ<br>बृहन्न् नामाष्टमस् तेषां कालेयानां परंतपः <br>बभूव राजन् धर्मात्मा सर्वभूतहिते रतः </div>
<div class="sloka" id="61_sloka54"> <a href="61.htm#61_sloka54">54 </a> <br>gaṇaḥ krodhavaśo nāma yas te rājan prakīrtitaḥ<br>tataḥ saṃjajñire vīrāḥ kṣitāv iha narādhipāḥ<br>गणः क्रोधवशो नाम यस् ते राजन् प्रकीर्तितः <br>ततः संजज्ञिरे वीराः क्षिताव् इह नराधिपाः </div>
<div class="sloka" id="61_sloka55"> <a href="61.htm#61_sloka55">55 </a> <br>nandikaḥ karṇaveṣṭaś ca siddhārthāḥ kīṭakas tathā<br>suvīraś ca subāhuś ca mahāvīro 'tha bāhlikaḥ<br>नन्दिकः कर्णवेष्टश् च सिद्धार्थाः कीटकस् तथा <br>सुवीरश् च सुबाहुश् च महावीरो 'थ बाह्लिकः </div>
<div class="sloka" id="61_sloka56"> <a href="61.htm#61_sloka56">56 </a> <br>krodho vicityaḥ surasaḥ śrīmān nīlaś ca bhūmipaḥ<br>vīra dhāmā ca kauravya bhūmipālaś ca nāmataḥ<br>क्रोधो विचित्यः सुरसः श्रीमान् नीलश् च भूमिपः <br>वीर धामा च कुरव्य भूमिपालश् च नामतः </div>
<div class="sloka" id="61_sloka57"> <a href="61.htm#61_sloka57">57 </a> <br>dantavaktraś ca nāmāsīd durjayaś caiva nāmataḥ<br>rukmī ca nṛpaśārdūlo rājā ca janamejayaḥ<br>दन्तवक्त्रश् च नामासीद् दुर्जयश् चैव नामतः <br>रुक्मी च नृपशार्दूलो राजा च जनमेजयः </div>
<div class="sloka" id="61_sloka58"> <a href="61.htm#61_sloka58">58 </a> <br>āṣāḍho vāyuvegaś ca bhūmitejās tathaiva ca<br>ekalavyaḥ sumitraś ca vāṭadhāno 'tha gomukhaḥ<br>आषाढो वायुवेगश् च भूमितेजास् तथैव च <br>एकलव्यः सुमित्रश् च वाटधानो 'थ गोमुखः </div>
<div class="sloka" id="61_sloka59"> <a href="61.htm#61_sloka59">59 </a> <br>kārūṣakāś ca rājānaḥ kṣemadhūrtis tathaiva ca<br>śrutāyur uddhavaś caiva bṛhatsenas tathaiva ca<br>कारूषकाश् च राजानः क्षेमधूर्तिस् तथैव च <br>श्रुतायुर् उद्धवश् चैव बृहत्सेनस् तथैव च </div>
<div class="sloka" id="61_sloka60"> <a href="61.htm#61_sloka60">60 </a> <br>kṣemogra tīrthaḥ kuharaḥ kaliṅgeṣu narādhipaḥ<br>matimāṃś ca manuṣyendra īśvaraś ceti viśrutaḥ<br>क्षेमोग्र तीर्थः कुहरः कलिङ्गेषु नराधिपः <br>मतिमांश् च मनुष्येन्द्र ईश्वरश् चेति विश्रुतः </div>
<div class="sloka" id="61_sloka61"> <a href="61.htm#61_sloka61">61 </a> <br>gaṇāt krodhavaśād evaṃ rājapūgo 'bhavat kṣitau<br>jātaḥ purā mahārāja mahākīrtir mahābalaḥ<br>गणात् क्रोधवशाद् एवं राजपूगो 'भवत् क्षितु <br>जातः पुरा महाराज महाकीर्तिर् महाबलः </div>
<div class="sloka" id="61_sloka62"> <a href="61.htm#61_sloka62">62 </a> <br>yas tv āsīd devako nāma devarājasamadyutiḥ<br>sa gandharvapatir mukhyaḥ kṣitau jajñe narādhipaḥ<br>यस् त्व् आसीद् देवको नाम देवराजसमद्युतिः <br>स गन्धर्वपतिर् मुख्यः क्षितु जज्ञे नराधिपः </div>
<div class="sloka" id="61_sloka63"> <a href="61.htm#61_sloka63">63 </a> <br>bṛhaspater bṛhat kīrter devarṣer viddhi bhārata<br>aṃśād droṇaṃ samutpannaṃ bhāradvājam ayonijam<br>बृहस्पतेर् बृहत् कीर्तेर् देवर्षेर् विद्धि भारत <br>अंशाद् द्रोणं समुत्पन्नं भारद्वाजम् अयोनिजम् </div>
<div class="sloka" id="61_sloka64"> <a href="61.htm#61_sloka64">64 </a> <br>dhanvināṃ nṛpaśārdūla yaḥ sa sarvāstravittamaḥ<br>bṛhat kīrtir mahātejāḥ saṃjajñe manujeṣv iha<br>धन्विनां नृपशार्दूल यः स सर्वास्त्रवित्तमः <br>बृहत् कीर्तिर् महातेजाः संजज्ञे मनुजेष्व् इह </div>
<div class="sloka" id="61_sloka65"> <a href="61.htm#61_sloka65">65 </a> <br>dhanurvede ca vede ca yaṃ taṃ vedavido viduḥ<br>variṣṭham indrakarmāṇaṃ droṇaṃ svakulavardhanam<br>धनुर्वेदे च वेदे च यं तं वेदविदो विदुः <br>वरिष्ठम् इन्द्रकर्माणं द्रोणं स्वकुलवर्धनम् </div>
<div class="sloka" id="61_sloka66"> <a href="61.htm#61_sloka66">66 </a> <br>mahādevāntakābhyāṃ ca kāmāt krodhāc ca bhārata<br>ekatvam upapannānāṃ jajñe śūraḥ paraṃtapaḥ<br>महादेवान्तकाभ्यां च कामात् क्रोधाच् च भारत <br>एकत्वम् उपपन्नानां जज्ञे शूरः परंतपः </div>
<div class="sloka" id="61_sloka67"> <a href="61.htm#61_sloka67">67 </a> <br>aśvatthāmā mahāvīryaḥ śatrupakṣa kṣayaṃ karaḥ<br>vīraḥ kamalapatrākṣaḥ kṣitāv āsīn narādhipa<br>अश्वत्थामा महावीर्यः शत्रुपक्ष क्षयं करः <br>वीरः कमलपत्राक्षः क्षिताव् आसीन् नराधिप </div>
<div class="sloka" id="61_sloka68"> <a href="61.htm#61_sloka68">68 </a> <br>jajñire vasavas tv aṣṭau gaṅgāyāṃ śaṃtanoḥ sutāḥ<br>vasiṣṭhasya ca śāpena niyogād vāsavasya ca<br>जज्ञिरे वसवस् त्व् अष्टु गङ्गायां शंतनोः सुताः <br>वसिष्ठस्य च शापेन नियोगाद् वासवस्य च </div>
<div class="sloka" id="61_sloka69"> <a href="61.htm#61_sloka69">69 </a> <br>teṣām avarajo bhīṣmaḥ kurūṇām abhayaṃkaraḥ<br>matimān vedavid vāgmī śatrupakṣa kṣayaṃ karaḥ<br>तेषाम् अवरजो भीष्मः कुरूणाम् अभयंकरः <br>मतिमान् वेदविद् वाग्मी शत्रुपक्ष क्षयं करः </div>
<div class="sloka" id="61_sloka70"> <a href="61.htm#61_sloka70">70 </a> <br>jāmadagnyena rāmeṇa yaḥ sa sarvavidāṃ varaḥ<br>ayudhyata mahātejā bhārgaveṇa mahātmanā<br>जामदग्न्येन रामेण यः स सर्वविदां वरः <br>अयुध्यत महातेजा भार्गवेण महात्मना </div>
<div class="sloka" id="61_sloka71"> <a href="61.htm#61_sloka71">71 </a> <br>yas tu rājan kṛpo nāma brahmarṣir abhavat kṣitau<br>rudrāṇāṃ taṃ gaṇād viddhi saṃbhūtam atipauruṣam<br>यस् तु राजन् कृपो नाम ब्रह्मर्षिर् अभवत् क्षितु <br>रुद्राणां तं गणाद् विद्धि संभूतम् अतिपुरुषम् </div>
<div class="sloka" id="61_sloka72"> <a href="61.htm#61_sloka72">72 </a> <br>śakunir nāma yas tv āsīd rājā loke mahārathaḥ<br>dvāparaṃ viddhi taṃ rājan saṃbhūtam arimardanam<br>शकुनिर् नाम यस् त्व् आसीद् राजा लोके महारथः <br>द्वापरं विद्धि तं राजन् संभूतम् अरिमर्दनम् </div>
<div class="sloka" id="61_sloka73"> <a href="61.htm#61_sloka73">73 </a> <br>sātyakiḥ satyasaṃdhas tu yo 'sau vṛṣṇikulodvahaḥ<br>pakṣāt sa jajñe marutāṃ devānām arimardanaḥ<br>सात्यकिः सत्यसंधस् तु यो 'सु वृष्णिकुलोद्वहः <br>पक्षात् स जज्ञे मरुतां देवानाम् अरिमर्दनः </div>
<div class="sloka" id="61_sloka74"> <a href="61.htm#61_sloka74">74 </a> <br>drupadaś cāpi rājarṣis tata evābhavad gaṇāt<br>mānuṣe nṛpa loke 'smin sarvaśastrabhṛtāṃ varaḥ<br>द्रुपदश् चापि राजर्षिस् तत एवाभवद् गणात् <br>मानुषे नृप लोके 'स्मिन् सर्वशस्त्रभृतां वरः </div>
<div class="sloka" id="61_sloka75"> <a href="61.htm#61_sloka75">75 </a> <br>tataś ca kṛtavarmāṇaṃ viddhi rājañ janādhipam<br>jātam apratikarmāṇaṃ kṣatriyarṣabha sattamam<br>ततश् च कृतवर्माणं विद्धि राजञ् जनाधिपम् <br>जातम् अप्रतिकर्माणं क्षत्रियर्षभ सत्तमम् </div>
<div class="sloka" id="61_sloka76"> <a href="61.htm#61_sloka76">76 </a> <br>marutāṃ tu gaṇād viddhi saṃjātam arimardanam<br>virāṭaṃ nāma rājarṣiṃ pararāṣṭra pratāpanam<br>मरुतां तु गणाद् विद्धि संजातम् अरिमर्दनम् <br>विराटं नाम राजर्षिं परराष्ट्र प्रतापनम् </div>
<div class="sloka" id="61_sloka77"> <a href="61.htm#61_sloka77">77 </a> <br>ariṣṭāyās tu yaḥ putro haṃsa ity abhiviśrutaḥ<br>sa gandharvapatir jajñe kuruvaṃśavivardhanaḥ<br>अरिष्टायास् तु यः पुत्रो हंस इत्य् अभिविश्रुतः <br>स गन्धर्वपतिर् जज्ञे कुरुवंशविवर्धनः </div>
<div class="sloka" id="61_sloka78"> <a href="61.htm#61_sloka78">78 </a> <br>dhṛtarāṣṭra iti khyātaḥ kṛṣṇadvaipāyanād api<br>dīrghabāhur mahātejāḥ prajñā cakṣur narādhipaḥ<br>mātur doṣād ṛṣeḥ kopād andha eva vyajāyata<br>धृतराष्ट्र इति ख्यातः कृष्णद्वैपायनाद् अपि <br>दीर्घबाहुर् महातेजाः प्रज्ञा चक्षुर् नराधिपः <br>मातुर् दोषाद् ऋषेः कोपाद् अन्ध एव व्यजायत </div>
<div class="sloka" id="61_sloka79"> <a href="61.htm#61_sloka79">79 </a> <br>atres tu sumahābhāgaṃ putraṃ putravatāṃ varam<br>viduraṃ viddhi loke 'smiñ jātaṃ buddhimatāṃ varam<br>अत्रेस् तु सुमहाभागं पुत्रं पुत्रवतां वरम् <br>विदुरं विद्धि लोके 'स्मिञ् जातं बुद्धिमतां वरम् </div>
<div class="sloka" id="61_sloka80"> <a href="61.htm#61_sloka80">80 </a> <br>kaler aṃśāt tu saṃjajñe bhuvi duryodhano nṛpaḥ<br>durbuddhir durmatiś caiva kurūṇām ayaśaḥ karaḥ<br>कलेर् अंशात् तु संजज्ञे भुवि दुर्योधनो नृपः <br>दुर्बुद्धिर् दुर्मतिश् चैव कुरूणाम् अयशः करः </div>
<div class="sloka" id="61_sloka81"> <a href="61.htm#61_sloka81">81 </a> <br>jagato yaḥ sa sarvasya vidviṣṭaḥ kalipūruṣaḥ<br>yaḥ sarvāṃ ghātayām āsa pṛthivīṃ puruṣādhamaḥ<br>yena vairaṃ samuddīptaṃ bhūtānta karaṇaṃ mahat<br>जगतो यः स सर्वस्य विद्विष्टः कलिपूरुषः <br>यः सर्वां घातयाम् आस पृथिवीं पुरुषाधमः <br>येन वैरं समुद्दीप्तं भूतान्त करणं महत् </div>
<div class="sloka" id="61_sloka82"> <a href="61.htm#61_sloka82">82 </a> <br>paulastyā bhrātaraḥ sarve jajñire manujeṣv iha<br>śataṃ duḥśāsanādīnāṃ sarveṣāṃ krūrakarmaṇām<br>पुलस्त्या भ्रातरः सर्वे जज्ञिरे मनुजेष्व् इह <br>शतं दुःशासनादीनां सर्वेषां क्रूरकर्मणाम् </div>
<div class="sloka" id="61_sloka83"> <a href="61.htm#61_sloka83">83 </a> <br>durmukho duḥsahaś caiva ye cānye nānuśabditāḥ<br>duryodhana sahāyās te paulastyā bharatarṣabha<br>दुर्मुखो दुःसहश् चैव ये चान्ये नानुशब्दिताः <br>दुर्योधन सहायास् ते पुलस्त्या भरतर्षभ </div>
<div class="sloka" id="61_sloka84"> <a href="61.htm#61_sloka84">84 </a> <br>dharmasyāṃśaṃ tu rājānaṃ viddhi rājan yudhiṣṭhiram<br>bhīmasenaṃ tu vātasya devarājasya cārjunam<br>धर्मस्यांशं तु राजानं विद्धि राजन् युधिष्ठिरम् <br>भीमसेनं तु वातस्य देवराजस्य चार्जुनम् </div>
<div class="sloka" id="61_sloka85"> <a href="61.htm#61_sloka85">85 </a> <br>aśvinos tu tathaivāṃśau rūpeṇāpratimau bhuvi<br>nakulaḥ sahadevaś ca sarvalokamanoharau<br>अश्विनोस् तु तथैवांशु रूपेणाप्रतिमु भुवि <br>नकुलः सहदेवश् च सर्वलोकमनोहरु </div>
<div class="sloka" id="61_sloka86"> <a href="61.htm#61_sloka86">86 </a> <br>yaḥ suvarceti vikhyātaḥ somaputraḥ pratāpavān<br>abhimanyur bṛhat kīrtir arjunasya suto 'bhavat<br>यः सुवर्चेति विख्यातः सोमपुत्रः प्रतापवान् <br>अभिमन्युर् बृहत् कीर्तिर् अर्जुनस्य सुतो 'भवत् </div>
<div class="sloka" id="61_sloka87"> <a href="61.htm#61_sloka87">87 </a> <br>agner aṃśaṃ tu viddhi tvaṃ dhṛṣṭadyumnaṃ mahāratham<br>śikhaṇḍinam atho rājan strīpuṃsaṃ viddhi rākṣasam<br>अग्नेर् अंशं तु विद्धि त्वं धृष्टद्युम्नं महारथम् <br>शिखण्डिनम् अथो राजन् स्त्रीपुंसं विद्धि राक्षसम् </div>
<div class="sloka" id="61_sloka88"> <a href="61.htm#61_sloka88">88 </a> <br>draupadeyāś ca ye pañca babhūvur bharatarṣabha<br>viśve devagaṇān rājaṃs tān viddhi bharatarṣabha<br>द्रुपदेयाश् च ये पञ्च बभूवुर् भरतर्षभ <br>विश्वे देवगणान् राजंस् तान् विद्धि भरतर्षभ </div>
<div class="sloka" id="61_sloka89"> <a href="61.htm#61_sloka89">89 </a> <br>āmuktakavacaḥ karṇo yas tu jajñe mahārathaḥ<br>divākarasya taṃ viddhi devasyāṃśam anuttamam<br>आमुक्तकवचः कर्णो यस् तु जज्ञे महारथः <br>दिवाकरस्य तं विद्धि देवस्यांशम् अनुत्तमम् </div>
<div class="sloka" id="61_sloka90"> <a href="61.htm#61_sloka90">90 </a> <br>yas tu nārāyaṇo nāma devadevaḥ sanātanaḥ<br>tasyāṃśo mānuṣeṣv āsīd vāsudevaḥ pratāpavān<br>यस् तु नारायणो नाम देवदेवः सनातनः <br>तस्यांशो मानुषेष्व् आसीद् वासुदेवः प्रतापवान् </div>
<div class="sloka" id="61_sloka91"> <a href="61.htm#61_sloka91">91 </a> <br>śeṣasyāṃśas tu nāgasya baladevo mahābalaḥ<br>sanatkumāraṃ pradyumnaṃ viddhi rājan mahaujasam<br>शेषस्यांशस् तु नागस्य बलदेवो महाबलः <br>सनत्कुमारं प्रद्युम्नं विद्धि राजन् महुजसम् </div>
<div class="sloka" id="61_sloka92"> <a href="61.htm#61_sloka92">92 </a> <br>evam anye manuṣyendra bahavo 'ṃśā divaukasām<br>jajñire vasudevasya kule kulavivardhanāḥ<br>एवम् अन्ये मनुष्येन्द्र बहवो 'ंशा दिवुकसाम् <br>जज्ञिरे वसुदेवस्य कुले कुलविवर्धनाः </div>
<div class="sloka" id="61_sloka93"> <a href="61.htm#61_sloka93">93 </a> <br>gaṇas tv apsarasāṃ yo vai mayā rājan prakīrtitaḥ<br>tasya bhāgaḥ kṣitau jajñe niyogād vāsavasya ca<br>गणस् त्व् अप्सरसां यो वै मया राजन् प्रकीर्तितः <br>तस्य भागः क्षितु जज्ञे नियोगाद् वासवस्य च </div>
<div class="sloka" id="61_sloka94"> <a href="61.htm#61_sloka94">94 </a> <br>tāni ṣoḍaśa devīnāṃ sahasrāṇi narādhipa<br>babhūvur mānuṣe loke nārāyaṇa parigrahaḥ<br>तानि षोडश देवीनां सहस्राणि नराधिप <br>बभूवुर् मानुषे लोके नारायण परिग्रहः </div>
<div class="sloka" id="61_sloka95"> <a href="61.htm#61_sloka95">95 </a> <br>śriyas tu bhāgaḥ saṃjajñe ratyarthaṃ pṛthivītale<br>drupadasya kule kanyā vedimadhyād aninditā<br>श्रियस् तु भागः संजज्ञे रत्यर्थं पृथिवीतले <br>द्रुपदस्य कुले कन्या वेदिमध्याद् अनिन्दिता </div>
<div class="sloka" id="61_sloka96"> <a href="61.htm#61_sloka96">96 </a> <br>nātihrasvā na mahatī nīlotpalasugandhinī<br>padmāyatākṣī suśroṇī asitāyata mūrdhajā<br>नातिह्रस्वा न महती नीलोत्पलसुगन्धिनी <br>पद्मायताक्षी सुश्रोणी असितायत मूर्धजा </div>
<div class="sloka" id="61_sloka97"> <a href="61.htm#61_sloka97">97 </a> <br>sarvalakṣaṇasaṃpannā vaiḍūrya maṇisaṃnibhā<br>pañcānāṃ puruṣendrāṇāṃ cittapramathinī rahaḥ<br>सर्वलक्षणसंपन्ना वैडूर्य मणिसंनिभा <br>पञ्चानां पुरुषेन्द्राणां चित्तप्रमथिनी रहः </div>
<div class="sloka" id="61_sloka98"> <a href="61.htm#61_sloka98">98 </a> <br>siddir dhṛtiś ca ye devyau pañcānāṃ mātarau tu te<br>kuntī mādrī ca jajñāte matis tu subalātmajā<br>सिद्दिर् धृतिश् च ये देव्यु पञ्चानां मातरु तु ते <br>कुन्ती माद्री च जज्ञाते मतिस् तु सुबलात्मजा </div>
<div class="sloka" id="61_sloka99"> <a href="61.htm#61_sloka99">99 </a> <br>iti devāsurāṇāṃ te gandharvāpsarasāṃ tathā<br>aṃśāvataraṇaṃ rājan rakṣasānāṃ ca kīrtitam<br>इति देवासुराणां ते गन्धर्वाप्सरसां तथा <br>अंशावतरणं राजन् रक्षसानां च कीर्तितम् </div>
<div class="sloka" id="61_sloka100"> <a href="61.htm#61_sloka100">100 </a> <br>ye pṛthivyāṃ samudbhūtā rājāno yuddhadurmadāḥ<br>mahātmāno yadūnāṃ ca ye jātā vipule kule<br>ये पृथिव्यां समुद्भूता राजानो युद्धदुर्मदाः <br>महात्मानो यदूनां च ये जाता विपुले कुले </div>
<div class="sloka" id="61_sloka101"> <a href="61.htm#61_sloka101">101 </a> <br>dhanyaṃ yaśasyaṃ putrīyam āyuṣyaṃ vijayāvaham<br>idam aṃśāvataraṇaṃ śrotavyam anasūyatā<br>धन्यं यशस्यं पुत्रीयम् आयुष्यं विजयावहम् <br>इदम् अंशावतरणं श्रोतव्यम् अनसूयता </div></body></html>