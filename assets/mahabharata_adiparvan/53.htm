<html><body><div class="sloka" id="53_sloka1"> <a href="53.htm#53_sloka1">1 </a> <br>[s]<br>idam atyadbhutaṃ cānyad āstīkasyānuśuśrumaḥ<br>tathā varaiś chandyamāne rājñā pārikṣitena ha<br>[स्] <br>इदम् अत्यद्भुतं चान्यद् आस्तीकस्यानुशुश्रुमः <br>तथा वरैश् छन्द्यमाने राज्ञा पारिक्षितेन ह </div>
<div class="sloka" id="53_sloka2"> <a href="53.htm#53_sloka2">2 </a> <br>indrahastāc cyuto nāgaḥ kha eva yad atiṣṭhata<br>tataś cintāparo rājā babhūva janamejayaḥ<br>इन्द्रहस्ताच् च्युतो नागः ख एव यद् अतिष्ठत <br>ततश् चिन्तापरो राजा बभूव जनमेजयः </div>
<div class="sloka" id="53_sloka3"> <a href="53.htm#53_sloka3">3 </a> <br>hūyamāne bhṛśaṃ dīpte vidhivat pāvake tadā<br>na sma sa prāpatad vahnau takṣako bhayapīḍitaḥ<br>हूयमाने भृशं दीप्ते विधिवत् पावके तदा <br>न स्म स प्रापतद् वह्नु तक्षको भयपीडितः </div>
<div class="sloka" id="53_sloka4"> <a href="53.htm#53_sloka4">4 </a> <br>[ṣau]<br>kiṃ sūta teṣāṃ viprāṇāṃ mantragrāmo manīṣiṇām<br>na pratyabhāt tadāgnau yan na papāta sa takṣakaḥ<br>[षु] <br>किं सूत तेषां विप्राणां मन्त्रग्रामो मनीषिणाम् <br>न प्रत्यभात् तदाग्नु यन् न पपात स तक्षकः </div>
<div class="sloka" id="53_sloka5"> <a href="53.htm#53_sloka5">5 </a> <br>[s]<br>tam indrahastād visrastaṃ visaṃjñaṃ pannagottamam<br>āstīkas tiṣṭha tiṣṭheti vācas tisro 'bhyudairayat<br>[स्] <br>तम् इन्द्रहस्ताद् विस्रस्तं विसंज्ञं पन्नगोत्तमम् <br>आस्तीकस् तिष्ठ तिष्ठेति वाचस् तिस्रो 'भ्युदैरयत् </div>
<div class="sloka" id="53_sloka6"> <a href="53.htm#53_sloka6">6 </a> <br>vitasthe so 'ntarikṣe 'tha hṛdayena vidūyatā<br>yathā tiṣṭheta vai kaś cid gocakrasyāntarā naraḥ<br>वितस्थे सो 'न्तरिक्षे 'थ हृदयेन विदूयता <br>यथा तिष्ठेत वै कश् चिद् गोचक्रस्यान्तरा नरः </div>
<div class="sloka" id="53_sloka7"> <a href="53.htm#53_sloka7">7 </a> <br>tato rājābravīd vākyaṃ sadasyaiś codito bhṛśam<br>kāmam etad bhavatv evaṃ yathāstīkasya bhāṣitam<br>ततो राजाब्रवीद् वाक्यं सदस्यैश् चोदितो भृशम् <br>कामम् एतद् भवत्व् एवं यथास्तीकस्य भाषितम् </div>
<div class="sloka" id="53_sloka8"> <a href="53.htm#53_sloka8">8 </a> <br>samāpyatām idaṃ karma pannagāḥ santv anāmayāḥ<br>prīyatām ayam āstīkaḥ satyaṃ sūtavaco 'stu tat<br>समाप्यताम् इदं कर्म पन्नगाः सन्त्व् अनामयाः <br>प्रीयताम् अयम् आस्तीकः सत्यं सूतवचो 'स्तु तत् </div>
<div class="sloka" id="53_sloka9"> <a href="53.htm#53_sloka9">9 </a> <br>tato halahalāśabdaḥ prītijaḥ samavartata<br>āstīkasya vare datte tathaivopararāma ca<br>ततो हलहलाशब्दः प्रीतिजः समवर्तत <br>आस्तीकस्य वरे दत्ते तथैवोपरराम च </div>
<div class="sloka" id="53_sloka10"> <a href="53.htm#53_sloka10">10 </a> <br>sa yajñaḥ pāṇḍaveyasya rājñaḥ pārikṣitasya ha<br>prītimāṃś cābhavad rājā bhārato janamejayaḥ<br>स यज्ञः पाण्डवेयस्य राज्ञः पारिक्षितस्य ह <br>प्रीतिमांश् चाभवद् राजा भारतो जनमेजयः </div>
<div class="sloka" id="53_sloka11"> <a href="53.htm#53_sloka11">11 </a> <br>ṛtvigbhyaḥ sasadasyebhyo ye tatrāsan samāgatāḥ<br>tebhyaś ca pradadau vittaṃ śataśo 'tha sahasraśaḥ<br>ऋत्विग्भ्यः ससदस्येभ्यो ये तत्रासन् समागताः <br>तेभ्यश् च प्रददु वित्तं शतशो 'थ सहस्रशः </div>
<div class="sloka" id="53_sloka12"> <a href="53.htm#53_sloka12">12 </a> <br>lohitākṣāya sūtāya tathā sthapataye vibhuḥ<br>yenoktaṃ tatra satrāgre yajñasya vinivartanam<br>लोहिताक्षाय सूताय तथा स्थपतये विभुः <br>येनोक्तं तत्र सत्राग्रे यज्ञस्य विनिवर्तनम् </div>
<div class="sloka" id="53_sloka13"> <a href="53.htm#53_sloka13">13 </a> <br>nimittaṃ brāhmaṇa iti tasmai vittaṃ dadau bahu<br>tataś cakārāvabhṛthaṃ vidhidṛṣṭtena karmaṇā<br>निमित्तं ब्राह्मण इति तस्मै वित्तं ददु बहु <br>ततश् चकारावभृथं विधिदृष्ट्तेन कर्मणा </div>
<div class="sloka" id="53_sloka14"> <a href="53.htm#53_sloka14">14 </a> <br>āstīkaṃ preṣayām āsa gṛhān eva susatkṛtam<br>rājā prītamanāḥ prītaṃ kṛtakṛtyaṃ manīṣiṇam<br>आस्तीकं प्रेषयाम् आस गृहान् एव सुसत्कृतम् <br>राजा प्रीतमनाः प्रीतं कृतकृत्यं मनीषिणम् </div>
<div class="sloka" id="53_sloka15"> <a href="53.htm#53_sloka15">15 </a> <br>punarāgamanaṃ kāryam iti cainaṃ vaco 'bravīt<br>bhaviṣyasi sadasyo me vājimedhe mahākratau<br>पुनरागमनं कार्यम् इति चैनं वचो 'ब्रवीत् <br>भविष्यसि सदस्यो मे वाजिमेधे महाक्रतु </div>
<div class="sloka" id="53_sloka16"> <a href="53.htm#53_sloka16">16 </a> <br>tathety uktvā pradudrāva sa cāstīko mudā yutaḥ<br>kṛtvā svakāryam atulaṃ toṣayitvā ca pārthivam<br>तथेत्य् उक्त्वा प्रदुद्राव स चास्तीको मुदा युतः <br>कृत्वा स्वकार्यम् अतुलं तोषयित्वा च पार्थिवम् </div>
<div class="sloka" id="53_sloka17"> <a href="53.htm#53_sloka17">17 </a> <br>sa gatvā paramaprīto mātaraṃ mātulaṃ ca tam<br>abhigamyopasaṃgṛhya yathāvṛttaṃ nyavedayat<br>स गत्वा परमप्रीतो मातरं मातुलं च तम् <br>अभिगम्योपसंगृह्य यथावृत्तं न्यवेदयत् </div>
<div class="sloka" id="53_sloka18"> <a href="53.htm#53_sloka18">18 </a> <br>etac chrutvā prīyamāṇāḥ sametā; ye tatrāsan pannagā vītamohāḥ<br>ta āstīke vai prītimanto babhūvur; ūcuś cainaṃ varam iṣṭaṃ vṛṇīṣva<br>एतच् छ्रुत्वा प्रीयमाणाः समेता; ये तत्रासन् पन्नगा वीतमोहाः <br>त आस्तीके वै प्रीतिमन्तो बभूवुर्; ऊचुश् चैनं वरम् इष्टं वृणीष्व </div>
<div class="sloka" id="53_sloka19"> <a href="53.htm#53_sloka19">19 </a> <br>bhūyo bhūyaḥ sarvaśas te 'bruvaṃs taṃ; kiṃ te priyaṃ karavāmo 'dya vidvan<br>prītā vayaṃ mokṣitāś caiva sarve; kāmaṃ kiṃ te karavāmo 'dya vatsa<br>भूयो भूयः सर्वशस् ते 'ब्रुवंस् तं; किं ते प्रियं करवामो 'द्य विद्वन् <br>प्रीता वयं मोक्षिताश् चैव सर्वे; कामं किं ते करवामो 'द्य वत्स </div>
<div class="sloka" id="53_sloka20"> <a href="53.htm#53_sloka20">20 </a> <br>[ā]<br>sāyaṃprātaḥ suprasannātma rūpā; loke viprā mānavāś cetare 'pi<br>dharmākhyānaṃ ye vadeyur mamedaṃ; teṣāṃ yuṣmadbhyo naiva kiṃ cid bhayaṃ syāt<br>[ा] <br>सायंप्रातः सुप्रसन्नात्म रूपा; लोके विप्रा मानवाश् चेतरे 'पि <br>धर्माख्यानं ये वदेयुर् ममेदं; तेषां युष्मद्भ्यो नैव किं चिद् भयं स्यात् </div>
<div class="sloka" id="53_sloka21"> <a href="53.htm#53_sloka21">21 </a> <br>[s]<br>taiś cāpy ukto bhāgineyaḥ prasannair; etat satyaṃ kāmam evaṃ carantaḥ<br>prītyā yuktā īpsitaṃ sarvaśas te; kartāraḥ sma pravaṇā bhāgineya<br>[स्] <br>तैश् चाप्य् उक्तो भागिनेयः प्रसन्नैर्; एतत् सत्यं कामम् एवं चरन्तः <br>प्रीत्या युक्ता ईप्सितं सर्वशस् ते; कर्तारः स्म प्रवणा भागिनेय </div>
<div class="sloka" id="53_sloka22"> <a href="53.htm#53_sloka22">22 </a> <br>jaratkāror jaratkārvāṃ samutpanno mahāyaśāḥ<br>āstīkaḥ satyasaṃdho māṃ pannagebhyo 'bhirakṣatu<br>जरत्कारोर् जरत्कार्वां समुत्पन्नो महायशाः <br>आस्तीकः सत्यसंधो मां पन्नगेभ्यो 'भिरक्षतु </div>
<div class="sloka" id="53_sloka23"> <a href="53.htm#53_sloka23">23 </a> <br>asitaṃ cārtimantaṃ ca sunīthaṃ cāpi yaḥ smaret<br>divā vā yadi vā rātrau nāsya sarpabhayaṃ bhavet<br>असितं चार्तिमन्तं च सुनीथं चापि यः स्मरेत् <br>दिवा वा यदि वा रात्रु नास्य सर्पभयं भवेत् </div>
<div class="sloka" id="53_sloka24"> <a href="53.htm#53_sloka24">24 </a> <br>[s]<br>mokṣayitvā sa bhujagān sarpasatrād dvijottamaḥ<br>jagāma kāle dharmātmā diṣṭāntaṃ putrapautravān<br>[स्] <br>मोक्षयित्वा स भुजगान् सर्पसत्राद् द्विजोत्तमः <br>जगाम काले धर्मात्मा दिष्टान्तं पुत्रपुत्रवान् </div>
<div class="sloka" id="53_sloka25"> <a href="53.htm#53_sloka25">25 </a> <br>ity ākhyānaṃ mayāstīkaṃ yathāvat kīrtitaṃ tava<br>yat kīrtayitvā sarpebhyo na bhayaṃ vidyate kva cit<br>इत्य् आख्यानं मयास्तीकं यथावत् कीर्तितं तव <br>यत् कीर्तयित्वा सर्पेभ्यो न भयं विद्यते क्व चित् </div>
<div class="sloka" id="53_sloka26"> <a href="53.htm#53_sloka26">26 </a> <br>śrutvā dharmiṣṭham ākhyānam ātīkaṃ puṇyavardhanam<br>āstīkasya kaver vipra śrīmac caritam āditaḥ<br>श्रुत्वा धर्मिष्ठम् आख्यानम् आतीकं पुण्यवर्धनम् <br>आस्तीकस्य कवेर् विप्र श्रीमच् चरितम् आदितः </div>
<div class="sloka" id="53_sloka27"> <a href="53.htm#53_sloka27">27 </a> <br>[ṣ]<br>bhṛguvaṃśāt prabhṛty eva tvayā me kathitaṃ mahat<br>ākhyānam akhilaṃ tāta saute prīto 'smi tena te<br>[ष्] <br>भृगुवंशात् प्रभृत्य् एव त्वया मे कथितं महत् <br>आख्यानम् अखिलं तात सुते प्रीतो 'स्मि तेन ते </div>
<div class="sloka" id="53_sloka28"> <a href="53.htm#53_sloka28">28 </a> <br>prakṣyāmi caiva bhūyas tvāṃ yathāvat sūtanandana<br>yāṃ kathāṃ vyāsa saṃpannāṃ tāṃ ca bhūyaḥ pracakṣva me<br>प्रक्ष्यामि चैव भूयस् त्वां यथावत् सूतनन्दन <br>यां कथां व्यास संपन्नां तां च भूयः प्रचक्ष्व मे </div>
<div class="sloka" id="53_sloka29"> <a href="53.htm#53_sloka29">29 </a> <br>tasmin paramaduṣprāpe sarpasatre mahātmanām<br>karmāntareṣu vidhivat sadasyānāṃ mahākave<br>तस्मिन् परमदुष्प्रापे सर्पसत्रे महात्मनाम् <br>कर्मान्तरेषु विधिवत् सदस्यानां महाकवे </div>
<div class="sloka" id="53_sloka30"> <a href="53.htm#53_sloka30">30 </a> <br>yā babhūvuḥ kathāś citrā yeṣv artheṣu yathātatham<br>tvatta icchāmahe śrotuṃ saute tvaṃ vai vicakṣaṇaḥ<br>या बभूवुः कथाश् चित्रा येष्व् अर्थेषु यथातथम् <br>त्वत्त इच्छामहे श्रोतुं सुते त्वं वै विचक्षणः </div>
<div class="sloka" id="53_sloka31"> <a href="53.htm#53_sloka31">31 </a> <br>[s]<br>karmāntareṣv akathayan dvijā vedāśrayāḥ kathāḥ<br>vyāsas tv akathayan nityam ākhyānaṃ bhārataṃ mahat<br>[स्] <br>कर्मान्तरेष्व् अकथयन् द्विजा वेदाश्रयाः कथाः <br>व्यासस् त्व् अकथयन् नित्यम् आख्यानं भारतं महत् </div>
<div class="sloka" id="53_sloka32"> <a href="53.htm#53_sloka32">32 </a> <br>[ṣ]<br>mahābhāratam ākhyānaṃ pāṇḍavānāṃ yaśaḥ karam<br>janamejayena yat pṛṣṭaḥ kṛṣṇadvaipāyanas tadā<br>[ष्] <br>महाभारतम् आख्यानं पाण्डवानां यशः करम् <br>जनमेजयेन यत् पृष्टः कृष्णद्वैपायनस् तदा </div>
<div class="sloka" id="53_sloka33"> <a href="53.htm#53_sloka33">33 </a> <br>śrāvayām āsa vidhivat tadā karmāntareṣu saḥ<br>tām ahaṃ vidhivat puṇyāṃ śrotum icchāmi vai kathām<br>श्रावयाम् आस विधिवत् तदा कर्मान्तरेषु सः <br>ताम् अहं विधिवत् पुण्यां श्रोतुम् इच्छामि वै कथाम् </div>
<div class="sloka" id="53_sloka34"> <a href="53.htm#53_sloka34">34 </a> <br>manaḥ sāgarasaṃbhūtāṃ maharṣeḥ puṇyakarmaṇaḥ<br>kathayasva satāṃ śreṣṭha na hi tṛpyāmi sūtaja<br>मनः सागरसंभूतां महर्षेः पुण्यकर्मणः <br>कथयस्व सतां श्रेष्ठ न हि तृप्यामि सूतज </div>
<div class="sloka" id="53_sloka35"> <a href="53.htm#53_sloka35">35 </a> <br>[s]<br>hanta te kathayiṣyāmi mahad ākhyānam uttamam<br>kṛṣṇadvaipāyana mataṃ mahābhāratam āditaḥ<br>[स्] <br>हन्त ते कथयिष्यामि महद् आख्यानम् उत्तमम् <br>कृष्णद्वैपायन मतं महाभारतम् आदितः </div></body></html>