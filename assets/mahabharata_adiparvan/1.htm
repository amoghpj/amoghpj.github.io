<html><body><div class="sloka" id="1_sloka0"> <a href="1.htm#1_sloka0">0 </a> <br>nārāyaṇaṃ namaskṛtya naraṃ caiva narottamam<br>devīṃ sarasvatīṃ caiva tato jayam udīrayet<br>नारायणं नमस्कृत्य नरं चैव नरोत्तमम् <br>देवीं सरस्वतीं चैव ततो जयम् उदीरयेत् </div>
<div class="sloka" id="1_sloka1"> <a href="1.htm#1_sloka1">1 </a> <br>lomaharṣaṇaputra ugraśravāḥ sūtaḥ paurāṇiko naimiṣāraṇye śaunakasya kulapater dvādaśavārṣike satre<br>लोमहर्षणपुत्र उग्रश्रवाः सूतः पुराणिको नैमिषारण्ये शुनकस्य कुलपतेर् द्वादशवार्षिके सत्रे </div>
<div class="sloka" id="1_sloka2"> <a href="1.htm#1_sloka2">2 </a> <br>samāsīnān abhyagacchad brahmarṣīn saṃśitavratān<br>vinayāvanato bhūtvā kadā cit sūtanandanaḥ<br>समासीनान् अभ्यगच्छद् ब्रह्मर्षीन् संशितव्रतान् <br>विनयावनतो भूत्वा कदा चित् सूतनन्दनः </div>
<div class="sloka" id="1_sloka3"> <a href="1.htm#1_sloka3">3 </a> <br>tam āśramam anuprāptaṃ naimiṣāraṇyavāsinaḥ<br>citrāḥ śrotuṃ kathās tatra parivavrus tapasvinaḥ<br>तम् आश्रमम् अनुप्राप्तं नैमिषारण्यवासिनः <br>चित्राः श्रोतुं कथास् तत्र परिवव्रुस् तपस्विनः </div>
<div class="sloka" id="1_sloka4"> <a href="1.htm#1_sloka4">4 </a> <br>abhivādya munīṃs tāṃs tu sarvān eva kṛtāñjaliḥ<br>apṛcchat sa tapovṛddhiṃ sadbhiś caivābhinanditaḥ<br>अभिवाद्य मुनींस् तांस् तु सर्वान् एव कृताञ्जलिः <br>अपृच्छत् स तपोवृद्धिं सद्भिश् चैवाभिनन्दितः </div>
<div class="sloka" id="1_sloka5"> <a href="1.htm#1_sloka5">5 </a> <br>atha teṣūpaviṣṭeṣu sarveṣv eva tapasviṣu<br>nirdiṣṭam āsanaṃ bheje vinayāl lomaharṣaṇiḥ<br>अथ तेषूपविष्टेषु सर्वेष्व् एव तपस्विषु <br>निर्दिष्टम् आसनं भेजे विनयाल् लोमहर्षणिः </div>
<div class="sloka" id="1_sloka6"> <a href="1.htm#1_sloka6">6 </a> <br>sukhāsīnaṃ tatas taṃ tu viśrāntam upalakṣya ca<br>athāpṛcchad ṛṣis tatra kaś cit prastāvayan kathāḥ<br>सुखासीनं ततस् तं तु विश्रान्तम् उपलक्ष्य च <br>अथापृच्छद् ऋषिस् तत्र कश् चित् प्रस्तावयन् कथाः </div>
<div class="sloka" id="1_sloka7"> <a href="1.htm#1_sloka7">7 </a> <br>kṛta āgamyate saute kva cāyaṃ vihṛtas tvayā<br>kālaḥ kamalapatrākṣa śaṃsaitat pṛcchato mama<br>कृत आगम्यते सुते क्व चायं विहृतस् त्वया <br>कालः कमलपत्राक्ष शंसैतत् पृच्छतो मम </div>
<div class="sloka" id="1_sloka8"> <a href="1.htm#1_sloka8">8 </a> <br>[sūta]<br>janamejayasya rājarṣeḥ sarpasatre mahātmanaḥ<br>samīpe pārthivendrasya samyak pārikṣitasya ca<br>[सूत] <br>जनमेजयस्य राजर्षेः सर्पसत्रे महात्मनः <br>समीपे पार्थिवेन्द्रस्य सम्यक् पारिक्षितस्य च </div>
<div class="sloka" id="1_sloka9"> <a href="1.htm#1_sloka9">9 </a> <br>kṛṣṇadvaipāyana proktāḥ supuṇyā vividhāḥ kathāḥ<br>kathitāś cāpi vidhivad yā vaiśampāyanena vai<br>कृष्णद्वैपायन प्रोक्ताः सुपुण्या विविधाः कथाः <br>कथिताश् चापि विधिवद् या वैशम्पायनेन वै </div>
<div class="sloka" id="1_sloka10"> <a href="1.htm#1_sloka10">10 </a> <br>śrutvāhaṃ tā vicitrārthā mahābhārata saṃśritāḥ<br>bahūni saṃparikramya tīrthāny āyatanāni ca<br>श्रुत्वाहं ता विचित्रार्था महाभारत संश्रिताः <br>बहूनि संपरिक्रम्य तीर्थान्य् आयतनानि च </div>
<div class="sloka" id="1_sloka11"> <a href="1.htm#1_sloka11">11 </a> <br>samantapañcakaṃ nāma puṇyaṃ dvijaniṣevitam<br>gatavān asmi taṃ deśaṃ yuddhaṃ yatrābhavat purā<br>pāṇḍavānāṃ kurūṇāṃ ca sarveṣāṃ ca mahīkṣitām<br>समन्तपञ्चकं नाम पुण्यं द्विजनिषेवितम् <br>गतवान् अस्मि तं देशं युद्धं यत्राभवत् पुरा <br>पाण्डवानां कुरूणां च सर्वेषां च महीक्षिताम् </div>
<div class="sloka" id="1_sloka12"> <a href="1.htm#1_sloka12">12 </a> <br>didṛkṣur āgatas tasmāt samīpaṃ bhavatām iha<br>āyuṣmantaḥ sarva eva brahmabhūtā hi me matāḥ<br>दिदृक्षुर् आगतस् तस्मात् समीपं भवताम् इह <br>आयुष्मन्तः सर्व एव ब्रह्मभूता हि मे मताः </div>
<div class="sloka" id="1_sloka13"> <a href="1.htm#1_sloka13">13 </a> <br>asmin yajñe mahābhāgāḥ sūryapāvaka varcasaḥ<br>kṛtābhiṣekāḥ śucayaḥ kṛtajapyā hutāgnayaḥ<br>bhavanta āsate svasthā bravīmi kim ahaṃ dvijāḥ<br>अस्मिन् यज्ञे महाभागाः सूर्यपावक वर्चसः <br>कृताभिषेकाः शुचयः कृतजप्या हुताग्नयः <br>भवन्त आसते स्वस्था ब्रवीमि किम् अहं द्विजाः </div>
<div class="sloka" id="1_sloka14"> <a href="1.htm#1_sloka14">14 </a> <br>purāṇasaṃśritāḥ puṇyāḥ kathā vā dharmasaṃśritāḥ<br>itivṛttaṃ narendrāṇām ṛṣīṇāṃ ca mahātmanām<br>पुराणसंश्रिताः पुण्याः कथा वा धर्मसंश्रिताः <br>इतिवृत्तं नरेन्द्राणाम् ऋषीणां च महात्मनाम् </div>
<div class="sloka" id="1_sloka15"> <a href="1.htm#1_sloka15">15 </a> <br>[rsayah]<br>dvaipāyanena yat proktaṃ purāṇaṃ paramarṣiṇā<br>surair brahmarṣibhiś caiva śrutvā yad abhipūjitam<br>[र्सयह्] <br>द्वैपायनेन यत् प्रोक्तं पुराणं परमर्षिणा <br>सुरैर् ब्रह्मर्षिभिश् चैव श्रुत्वा यद् अभिपूजितम् </div>
<div class="sloka" id="1_sloka16"> <a href="1.htm#1_sloka16">16 </a> <br>tasyākhyāna variṣṭhasya vicitrapadaparvaṇaḥ<br>sūkṣmārtha nyāyayuktasya vedārthair bhūṣitasya ca<br>तस्याख्यान वरिष्ठस्य विचित्रपदपर्वणः <br>सूक्ष्मार्थ न्याययुक्तस्य वेदार्थैर् भूषितस्य च </div>
<div class="sloka" id="1_sloka17"> <a href="1.htm#1_sloka17">17 </a> <br>bhāratasyetihāsasya puṇyāṃ granthārtha saṃyutām<br>saṃskāropagatāṃ brāhmīṃ nānāśāstropabṛṃhitām<br>भारतस्येतिहासस्य पुण्यां ग्रन्थार्थ संयुताम् <br>संस्कारोपगतां ब्राह्मीं नानाशास्त्रोपबृंहिताम् </div>
<div class="sloka" id="1_sloka18"> <a href="1.htm#1_sloka18">18 </a> <br>janamejayasya yāṃ rājño vaiśampāyana uktavān<br>yathāvat sa ṛṣis tuṣṭyā satre dvaipāyanājñayā<br>जनमेजयस्य यां राज्ञो वैशम्पायन उक्तवान् <br>यथावत् स ऋषिस् तुष्ट्या सत्रे द्वैपायनाज्ञया </div>
<div class="sloka" id="1_sloka19"> <a href="1.htm#1_sloka19">19 </a> <br>vedaiś caturbhiḥ samitāṃ vyāsasyādbhuta karmaṇaḥ<br>saṃhitāṃ śrotum icchāmo dharmyāṃ pāpabhayāpahām<br>वेदैश् चतुर्भिः समितां व्यासस्याद्भुत कर्मणः <br>संहितां श्रोतुम् इच्छामो धर्म्यां पापभयापहाम् </div>
<div class="sloka" id="1_sloka20"> <a href="1.htm#1_sloka20">20 </a> <br>[sūta]<br>ādyaṃ puruṣam īśānaṃ puruhūtaṃ puru ṣṭutam<br>ṛtam ekākṣaraṃ brahma vyaktāvyaktaṃ sanātanam<br>[सूत] <br>आद्यं पुरुषम् ईशानं पुरुहूतं पुरु ष्टुतम् <br>ऋतम् एकाक्षरं ब्रह्म व्यक्ताव्यक्तं सनातनम् </div>
<div class="sloka" id="1_sloka21"> <a href="1.htm#1_sloka21">21 </a> <br>asac ca sac caiva ca yad viśvaṃ sad asataḥ param<br>parāvarāṇāṃ sraṣṭāraṃ purāṇaṃ param avyayam<br>असच् च सच् चैव च यद् विश्वं सद् असतः परम् <br>परावराणां स्रष्टारं पुराणं परम् अव्ययम् </div>
<div class="sloka" id="1_sloka22"> <a href="1.htm#1_sloka22">22 </a> <br>maṅgalyaṃ maṅgalaṃ viṣṇuṃ vareṇyam anaghaṃ śucim<br>namaskṛtya hṛṣīkeśaṃ carācaraguruṃ harim<br>मङ्गल्यं मङ्गलं विष्णुं वरेण्यम् अनघं शुचिम् <br>नमस्कृत्य हृषीकेशं चराचरगुरुं हरिम् </div>
<div class="sloka" id="1_sloka23"> <a href="1.htm#1_sloka23">23 </a> <br>maharṣeḥ pūjitasyeha sarvaloke mahātmanaḥ<br>pravakṣyāmi mataṃ kṛtsnaṃ vyāsasyāmita tejasaḥ<br>महर्षेः पूजितस्येह सर्वलोके महात्मनः <br>प्रवक्ष्यामि मतं कृत्स्नं व्यासस्यामित तेजसः </div>
<div class="sloka" id="1_sloka24"> <a href="1.htm#1_sloka24">24 </a> <br>ācakhyuḥ kavayaḥ ke cit saṃpratyācakṣate pare<br>ākhyāsyanti tathaivānye itihāsam imaṃ bhuvi<br>आचख्युः कवयः के चित् संप्रत्याचक्षते परे <br>आख्यास्यन्ति तथैवान्ये इतिहासम् इमं भुवि </div>
<div class="sloka" id="1_sloka25"> <a href="1.htm#1_sloka25">25 </a> <br>idaṃ tu triṣu lokeṣu mahaj jñānaṃ pratiṣṭhitam<br>vistaraiś ca samāsaiś ca dhāryate yad dvijātibhiḥ<br>इदं तु त्रिषु लोकेषु महज् ज्ञानं प्रतिष्ठितम् <br>विस्तरैश् च समासैश् च धार्यते यद् द्विजातिभिः </div>
<div class="sloka" id="1_sloka26"> <a href="1.htm#1_sloka26">26 </a> <br>alaṃkṛtaṃ śubhaiḥ śabdaiḥ samayair divyamānuṣaiḥ<br>chando vṛttaiś ca vividhair anvitaṃ viduṣāṃ priyam<br>अलंकृतं शुभैः शब्दैः समयैर् दिव्यमानुषैः <br>छन्दो वृत्तैश् च विविधैर् अन्वितं विदुषां प्रियम् </div>
<div class="sloka" id="1_sloka27"> <a href="1.htm#1_sloka27">27 </a> <br>niṣprabhe 'smin nirāloke sarvatas tamasāvṛte<br>bṛhad aṇḍam abhūd ekaṃ prajānāṃ bījam akṣayam<br>निष्प्रभे 'स्मिन् निरालोके सर्वतस् तमसावृते <br>बृहद् अण्डम् अभूद् एकं प्रजानां बीजम् अक्षयम् </div>
<div class="sloka" id="1_sloka28"> <a href="1.htm#1_sloka28">28 </a> <br>yugasyādau nimittaṃ tan mahad divyaṃ pracakṣate<br>yasmiṃs tac chrūyate satyaṃ jyotir brahma sanātanam<br>युगस्यादु निमित्तं तन् महद् दिव्यं प्रचक्षते <br>यस्मिंस् तच् छ्रूयते सत्यं ज्योतिर् ब्रह्म सनातनम् </div>
<div class="sloka" id="1_sloka29"> <a href="1.htm#1_sloka29">29 </a> <br>adbhutaṃ cāpy acintyaṃ ca sarvatra samatāṃ gatam<br>avyaktaṃ kāraṇaṃ sūkṣmaṃ yat tat sadasad ātmakam<br>अद्भुतं चाप्य् अचिन्त्यं च सर्वत्र समतां गतम् <br>अव्यक्तं कारणं सूक्ष्मं यत् तत् सदसद् आत्मकम् </div>
<div class="sloka" id="1_sloka30"> <a href="1.htm#1_sloka30">30 </a> <br>yasmāt pitāmaho jajñe prabhur ekaḥ prajāpatiḥ<br>brahmā suraguruḥ sthāṇur manuḥ kaḥ parameṣṭhy atha<br>यस्मात् पितामहो जज्ञे प्रभुर् एकः प्रजापतिः <br>ब्रह्मा सुरगुरुः स्थाणुर् मनुः कः परमेष्ठ्य् अथ </div>
<div class="sloka" id="1_sloka31"> <a href="1.htm#1_sloka31">31 </a> <br>prācetasas tathā dakṣo daṣka putrāś ca sapta ye<br>tataḥ prajānāṃ patayaḥ prābhavann ekaviṃśatiḥ<br>प्राचेतसस् तथा दक्षो दष्क पुत्राश् च सप्त ये <br>ततः प्रजानां पतयः प्राभवन्न् एकविंशतिः </div>
<div class="sloka" id="1_sloka32"> <a href="1.htm#1_sloka32">32 </a> <br>puruṣaś cāprameyātmā yaṃ sarvam ṛṣayo viduḥ<br>viśve devās tathādityā vasavo 'thāśvināv api<br>पुरुषश् चाप्रमेयात्मा यं सर्वम् ऋषयो विदुः <br>विश्वे देवास् तथादित्या वसवो 'थाश्विनाव् अपि </div>
<div class="sloka" id="1_sloka33"> <a href="1.htm#1_sloka33">33 </a> <br>yakṣāḥ sādhyāḥ piśācāś ca guhyakāḥ pitaras tathā<br>tataḥ prasūtā vidvāṃsaḥ śiṣṭā brahmarṣayo 'malāḥ<br>यक्षाः साध्याः पिशाचाश् च गुह्यकाः पितरस् तथा <br>ततः प्रसूता विद्वांसः शिष्टा ब्रह्मर्षयो 'मलाः </div>
<div class="sloka" id="1_sloka34"> <a href="1.htm#1_sloka34">34 </a> <br>rājarṣayaś ca bahavaḥ sarvaiḥ samuditā guṇaiḥ<br>āpo dyauḥ pṛthivī vāyur antarikṣaṃ diśas tathā<br>राजर्षयश् च बहवः सर्वैः समुदिता गुणैः <br>आपो द्युः पृथिवी वायुर् अन्तरिक्षं दिशस् तथा </div>
<div class="sloka" id="1_sloka35"> <a href="1.htm#1_sloka35">35 </a> <br>saṃvatsarartavo māsāḥ pakṣāho rātrayaḥ kramāt<br>yac cānyad api tat sarvaṃ saṃbhūtaṃ lokasākṣikam<br>संवत्सरर्तवो मासाः पक्षाहो रात्रयः क्रमात् <br>यच् चान्यद् अपि तत् सर्वं संभूतं लोकसाक्षिकम् </div>
<div class="sloka" id="1_sloka36"> <a href="1.htm#1_sloka36">36 </a> <br>yad idaṃ dṛśyate kiṃ cid bhūtaṃ sthāvarajaṅgamam<br>punaḥ saṃkṣipyate sarvaṃ jagat prāpte yugakṣaye<br>यद् इदं दृश्यते किं चिद् भूतं स्थावरजङ्गमम् <br>पुनः संक्षिप्यते सर्वं जगत् प्राप्ते युगक्षये </div>
<div class="sloka" id="1_sloka37"> <a href="1.htm#1_sloka37">37 </a> <br>yathartāv ṛtuliṅgāni nānārūpāṇi paryaye<br>dṛśyante tāni tāny eva tathā bhāvā yugādiṣu<br>यथर्ताव् ऋतुलिङ्गानि नानारूपाणि पर्यये <br>दृश्यन्ते तानि तान्य् एव तथा भावा युगादिषु </div>
<div class="sloka" id="1_sloka38"> <a href="1.htm#1_sloka38">38 </a> <br>evam etad anādy antaṃ bhūtasaṃhāra kārakam<br>anādi nidhanaṃ loke cakraṃ saṃparivartate<br>एवम् एतद् अनाद्य् अन्तं भूतसंहार कारकम् <br>अनादि निधनं लोके चक्रं संपरिवर्तते </div>
<div class="sloka" id="1_sloka39"> <a href="1.htm#1_sloka39">39 </a> <br>trayas triṃśat sahasrāṇi trayas triṃśac chatāni ca<br>trayas triṃśac ca devānāṃ sṛṣṭiḥ saṃkṣepa lakṣaṇā<br>त्रयस् त्रिंशत् सहस्राणि त्रयस् त्रिंशच् छतानि च <br>त्रयस् त्रिंशच् च देवानां सृष्टिः संक्षेप लक्षणा </div>
<div class="sloka" id="1_sloka40"> <a href="1.htm#1_sloka40">40 </a> <br>divaḥ putro bṛhad bhānuś cakṣur ātmā vibhāvasuḥ<br>savitā ca ṛcīko 'rko bhānur āśā vaho raviḥ<br>दिवः पुत्रो बृहद् भानुश् चक्षुर् आत्मा विभावसुः <br>सविता च ऋचीको 'र्को भानुर् आशा वहो रविः </div>
<div class="sloka" id="1_sloka41"> <a href="1.htm#1_sloka41">41 </a> <br>putrā vivasvataḥ sarve mahyas teṣāṃ tathāvaraḥ<br>deva bhrāṭ tanayas tasya tasmāt subhrāḍ iti smṛtaḥ<br>पुत्रा विवस्वतः सर्वे मह्यस् तेषां तथावरः <br>देव भ्राट् तनयस् तस्य तस्मात् सुभ्राड् इति स्मृतः </div>
<div class="sloka" id="1_sloka42"> <a href="1.htm#1_sloka42">42 </a> <br>subhrājas tu trayaḥ putrāḥ prajāvanto bahuśrutāḥ<br>daśa jyotiḥ śatajyotiḥ sahasrajyotir ātmavān<br>सुभ्राजस् तु त्रयः पुत्राः प्रजावन्तो बहुश्रुताः <br>दश ज्योतिः शतज्योतिः सहस्रज्योतिर् आत्मवान् </div>
<div class="sloka" id="1_sloka43"> <a href="1.htm#1_sloka43">43 </a> <br>daśa putrasahasrāṇi daśa jyoter mahātmanaḥ<br>tato daśaguṇāś cānye śatajyoter ihātmajāḥ<br>दश पुत्रसहस्राणि दश ज्योतेर् महात्मनः <br>ततो दशगुणाश् चान्ये शतज्योतेर् इहात्मजाः </div>
<div class="sloka" id="1_sloka44"> <a href="1.htm#1_sloka44">44 </a> <br>bhūyas tato daśaguṇāḥ sahasrajyotiṣaḥ sutāḥ<br>tebhyo 'yaṃ kuruvaṃśaś ca yadūnāṃ bharatasya ca<br>भूयस् ततो दशगुणाः सहस्रज्योतिषः सुताः <br>तेभ्यो 'यं कुरुवंशश् च यदूनां भरतस्य च </div>
<div class="sloka" id="1_sloka45"> <a href="1.htm#1_sloka45">45 </a> <br>yayātīkṣvāku vaṃśaś ca rājarṣīṇāṃ ca sarvaśaḥ<br>saṃbhūtā bahavo vaṃśā bhūtasargāḥ savistarāḥ<br>ययातीक्ष्वाकु वंशश् च राजर्षीणां च सर्वशः <br>संभूता बहवो वंशा भूतसर्गाः सविस्तराः </div>
<div class="sloka" id="1_sloka46"> <a href="1.htm#1_sloka46">46 </a> <br>bhūtasthānāni sarvāṇi rahasyaṃ vividhaṃ ca yat<br>veda yogaṃ savijñānaṃ dharmo 'rthaḥ kāma eva ca<br>भूतस्थानानि सर्वाणि रहस्यं विविधं च यत् <br>वेद योगं सविज्ञानं धर्मो 'र्थः काम एव च </div>
<div class="sloka" id="1_sloka47"> <a href="1.htm#1_sloka47">47 </a> <br>dharmakāmārtha śāstrāṇi śāstrāṇi vividhāni ca<br>lokayātrā vidhānaṃ ca saṃbhūtaṃ dṛṣṭavān ṛṣiḥ<br>धर्मकामार्थ शास्त्राणि शास्त्राणि विविधानि च <br>लोकयात्रा विधानं च संभूतं दृष्टवान् ऋषिः </div>
<div class="sloka" id="1_sloka48"> <a href="1.htm#1_sloka48">48 </a> <br>itihāsāḥ savaiyākhyā vividhāḥ śrutayo 'pi ca<br>iha sarvam anukrāntam uktaṃ granthasya lakṣaṇam<br>इतिहासाः सवैयाख्या विविधाः श्रुतयो 'पि च <br>इह सर्वम् अनुक्रान्तम् उक्तं ग्रन्थस्य लक्षणम् </div>
<div class="sloka" id="1_sloka49"> <a href="1.htm#1_sloka49">49 </a> <br>vistīryaitan mahaj jñānam ṛṣiḥ saṃkṣepam abravīt<br>iṣṭaṃ hi viduṣāṃ loke samāsa vyāsa dhāraṇam<br>विस्तीर्यैतन् महज् ज्ञानम् ऋषिः संक्षेपम् अब्रवीत् <br>इष्टं हि विदुषां लोके समास व्यास धारणम् </div>
<div class="sloka" id="1_sloka50"> <a href="1.htm#1_sloka50">50 </a> <br>manvādi bhārataṃ ke cid āstīkādi tathāpare<br>tathoparicarādy anye viprāḥ samyag adhīyate<br>मन्वादि भारतं के चिद् आस्तीकादि तथापरे <br>तथोपरिचराद्य् अन्ये विप्राः सम्यग् अधीयते </div>
<div class="sloka" id="1_sloka51"> <a href="1.htm#1_sloka51">51 </a> <br>vividhaṃ saṃhitā jñānaṃ dīpayanti manīṣiṇaḥ<br>vyākhyātuṃ kuśalāḥ ke cid granthaṃ dhārayituṃ pare<br>विविधं संहिता ज्ञानं दीपयन्ति मनीषिणः <br>व्याख्यातुं कुशलाः के चिद् ग्रन्थं धारयितुं परे </div>
<div class="sloka" id="1_sloka52"> <a href="1.htm#1_sloka52">52 </a> <br>tapasā brahmacaryeṇa vyasya vedaṃ sanātanam<br>itihāsam imaṃ cakre puṇyaṃ satyavatī sutaḥ<br>तपसा ब्रह्मचर्येण व्यस्य वेदं सनातनम् <br>इतिहासम् इमं चक्रे पुण्यं सत्यवती सुतः </div>
<div class="sloka" id="1_sloka53"> <a href="1.htm#1_sloka53">53 </a> <br>parāśarātmajo vidvān brahmarṣiḥ saṃśitavrataḥ<br>mātur niyogād dharmātmā gāṅgeyasya ca dhīmataḥ<br>पराशरात्मजो विद्वान् ब्रह्मर्षिः संशितव्रतः <br>मातुर् नियोगाद् धर्मात्मा गाङ्गेयस्य च धीमतः </div>
<div class="sloka" id="1_sloka54"> <a href="1.htm#1_sloka54">54 </a> <br>kṣetre vicitravīryasya kṛṣṇadvaipāyanaḥ purā<br>trīn agnīn iva kauravyāñ janayām āsa vīryavān<br>क्षेत्रे विचित्रवीर्यस्य कृष्णद्वैपायनः पुरा <br>त्रीन् अग्नीन् इव कुरव्याञ् जनयाम् आस वीर्यवान् </div>
<div class="sloka" id="1_sloka55"> <a href="1.htm#1_sloka55">55 </a> <br>utpādya dhṛtarāṣṭraṃ ca pāṇḍuṃ viduram eva ca<br>jagāma tapase dhīmān punar evāśramaṃ prati<br>उत्पाद्य धृतराष्ट्रं च पाण्डुं विदुरम् एव च <br>जगाम तपसे धीमान् पुनर् एवाश्रमं प्रति </div>
<div class="sloka" id="1_sloka56"> <a href="1.htm#1_sloka56">56 </a> <br>teṣu jāteṣu vṛddheṣu gateṣu paramāṃ gatim<br>abravīd bhārataṃ loke mānuṣe 'smin mahān ṛṣiḥ<br>तेषु जातेषु वृद्धेषु गतेषु परमां गतिम् <br>अब्रवीद् भारतं लोके मानुषे 'स्मिन् महान् ऋषिः </div>
<div class="sloka" id="1_sloka57"> <a href="1.htm#1_sloka57">57 </a> <br>janamejayena pṛṣṭaḥ san brāhmaṇaiś ca sahasraśaḥ<br>śaśāsa śiṣyam āsīnaṃ vaiśampāyanam antike<br>जनमेजयेन पृष्टः सन् ब्राह्मणैश् च सहस्रशः <br>शशास शिष्यम् आसीनं वैशम्पायनम् अन्तिके </div>
<div class="sloka" id="1_sloka58"> <a href="1.htm#1_sloka58">58 </a> <br>sa sadasyaiḥ sahāsīnaḥ śrāvayām āsa bhāratam<br>karmāntareṣu yajñasya codyamānaḥ punaḥ punaḥ<br>स सदस्यैः सहासीनः श्रावयाम् आस भारतम् <br>कर्मान्तरेषु यज्ञस्य चोद्यमानः पुनः पुनः </div>
<div class="sloka" id="1_sloka59"> <a href="1.htm#1_sloka59">59 </a> <br>vistaraṃ kuruvaṃśasya gāndhāryā dharmaśīlatām<br>kṣattuḥ prajñāṃ dhṛtiṃ kuntyāḥ samyag dvaipāyano 'bravīt<br>विस्तरं कुरुवंशस्य गान्धार्या धर्मशीलताम् <br>क्षत्तुः प्रज्ञां धृतिं कुन्त्याः सम्यग् द्वैपायनो 'ब्रवीत् </div>
<div class="sloka" id="1_sloka60"> <a href="1.htm#1_sloka60">60 </a> <br>vāsudevasya māhātmyaṃ pāṇḍavānāṃ ca satyatām<br>durvṛttaṃ dhārtarāṣṭrāṇām uktavān bhagavān ṛṣiḥ<br>वासुदेवस्य माहात्म्यं पाण्डवानां च सत्यताम् <br>दुर्वृत्तं धार्तराष्ट्राणाम् उक्तवान् भगवान् ऋषिः </div>
<div class="sloka" id="1_sloka61"> <a href="1.htm#1_sloka61">61 </a> <br>caturviṃśatisāhasrīṃ cakre bhārata saṃhitām<br>upākhyānair vinā tāvad bhārataṃ procyate budhaiḥ<br>चतुर्विंशतिसाहस्रीं चक्रे भारत संहिताम् <br>उपाख्यानैर् विना तावद् भारतं प्रोच्यते बुधैः </div>
<div class="sloka" id="1_sloka62"> <a href="1.htm#1_sloka62">62 </a> <br>tato 'dhyardhaśataṃ bhūyaḥ saṃkṣepaṃ kṛtavān ṛṣiḥ<br>anukramaṇim adhyāyaṃ vṛttāntānāṃ saparvaṇām<br>ततो 'ध्यर्धशतं भूयः संक्षेपं कृतवान् ऋषिः <br>अनुक्रमणिम् अध्यायं वृत्तान्तानां सपर्वणाम् </div>
<div class="sloka" id="1_sloka63"> <a href="1.htm#1_sloka63">63 </a> <br>idaṃ dvaipāyanaḥ pūrvaṃ putram adhyāpayac chukam<br>tato 'nyebhyo 'nurūpebhyaḥ śiṣyebhyaḥ pradadau prabhuḥ<br>इदं द्वैपायनः पूर्वं पुत्रम् अध्यापयच् छुकम् <br>ततो 'न्येभ्यो 'नुरूपेभ्यः शिष्येभ्यः प्रददु प्रभुः </div>
<div class="sloka" id="1_sloka64"> <a href="1.htm#1_sloka64">64 </a> <br>nārado 'śrāvayad devān asito devalaḥ pitṝn<br>gandharvayakṣarakṣāṃsi śrāvayām āsa vai śukaḥ<br>नारदो 'श्रावयद् देवान् असितो देवलः पितঘन् <br>गन्धर्वयक्षरक्षांसि श्रावयाम् आस वै शुकः </div>
<div class="sloka" id="1_sloka65"> <a href="1.htm#1_sloka65">65 </a> <br>duryodhano manyumayo mahādrumaḥ; skandhaḥ karṇaḥ śakunis tasya śākhāḥ<br>duḥśāsanaḥ puṣpaphale samṛddhe; mūlaṃ rājā dhṛtarāṣṭro 'manīṣī<br>दुर्योधनो मन्युमयो महाद्रुमः; स्कन्धः कर्णः शकुनिस् तस्य शाखाः <br>दुःशासनः पुष्पफले समृद्धे; मूलं राजा धृतराष्ट्रो 'मनीषी </div>
<div class="sloka" id="1_sloka66"> <a href="1.htm#1_sloka66">66 </a> <br>yudhiṣṭhiro dharmamayo mahādrumaḥ; skandho 'rjuno bhīmaseno 'sya śākhāḥ<br>mādrī sutau puṣpaphale samṛddhe; mūlaṃ kṛṣṇo brahma ca brāhmaṇāś ca<br>युधिष्ठिरो धर्ममयो महाद्रुमः; स्कन्धो 'र्जुनो भीमसेनो 'स्य शाखाः <br>माद्री सुतु पुष्पफले समृद्धे; मूलं कृष्णो ब्रह्म च ब्राह्मणाश् च </div>
<div class="sloka" id="1_sloka67"> <a href="1.htm#1_sloka67">67 </a> <br>pāṇḍur jitvā bahūn deśān yudhā vikramaṇena ca<br>araṇye mṛgayā śīlo nyavasat sajanas tadā<br>पाण्डुर् जित्वा बहून् देशान् युधा विक्रमणेन च <br>अरण्ये मृगया शीलो न्यवसत् सजनस् तदा </div>
<div class="sloka" id="1_sloka68"> <a href="1.htm#1_sloka68">68 </a> <br>mṛgavyavāya nidhane kṛcchrāṃ prāpa sa āpadam<br>janmaprabhṛti pārthānāṃ tatrācāra vidhikramaḥ<br>मृगव्यवाय निधने कृच्छ्रां प्राप स आपदम् <br>जन्मप्रभृति पार्थानां तत्राचार विधिक्रमः </div>
<div class="sloka" id="1_sloka69"> <a href="1.htm#1_sloka69">69 </a> <br>mātror abhyupapattiś ca dharmopaniṣadaṃ prati<br>dharmasya vāyoḥ śakrasya devayoś ca tathāśvinoḥ<br>मात्रोर् अभ्युपपत्तिश् च धर्मोपनिषदं प्रति <br>धर्मस्य वायोः शक्रस्य देवयोश् च तथाश्विनोः </div>
<div class="sloka" id="1_sloka70"> <a href="1.htm#1_sloka70">70 </a> <br>tāpasaiḥ saha saṃvṛddhā mātṛbhyāṃ parirakṣitāḥ<br>medhyāraṇyeṣu puṇyeṣu mahatām āśrameṣu ca<br>तापसैः सह संवृद्धा मातृभ्यां परिरक्षिताः <br>मेध्यारण्येषु पुण्येषु महताम् आश्रमेषु च </div>
<div class="sloka" id="1_sloka71"> <a href="1.htm#1_sloka71">71 </a> <br>ṛṣibhiś ca tadānītā dhārtarāṣṭrān prati svayam<br>śiśavaś cābhirūpāś ca jaṭilā brahmacāriṇaḥ<br>ऋषिभिश् च तदानीता धार्तराष्ट्रान् प्रति स्वयम् <br>शिशवश् चाभिरूपाश् च जटिला ब्रह्मचारिणः </div>
<div class="sloka" id="1_sloka72"> <a href="1.htm#1_sloka72">72 </a> <br>putrāś ca bhrātaraś ceme śiṣyāś ca suhṛdaś ca vaḥ<br>pāṇḍavā eta ity uktvā munayo 'ntarhitās tataḥ<br>पुत्राश् च भ्रातरश् चेमे शिष्याश् च सुहृदश् च वः <br>पाण्डवा एत इत्य् उक्त्वा मुनयो 'न्तर्हितास् ततः </div>
<div class="sloka" id="1_sloka73"> <a href="1.htm#1_sloka73">73 </a> <br>tāṃs tair niveditān dṛṣṭvā pāṇḍavān kauravās tadā<br>śiṣṭāś ca varṇāḥ paurā ye te harṣāc cukruśur bhṛśam<br>तांस् तैर् निवेदितान् दृष्ट्वा पाण्डवान् कुरवास् तदा <br>शिष्टाश् च वर्णाः पुरा ये ते हर्षाच् चुक्रुशुर् भृशम् </div>
<div class="sloka" id="1_sloka74"> <a href="1.htm#1_sloka74">74 </a> <br>āhuḥ ke cin na tasyaite tasyaita iti cāpare<br>yadā ciramṛtaḥ pāṇḍuḥ kathaṃ tasyeti cāpare<br>आहुः के चिन् न तस्यैते तस्यैत इति चापरे <br>यदा चिरमृतः पाण्डुः कथं तस्येति चापरे </div>
<div class="sloka" id="1_sloka75"> <a href="1.htm#1_sloka75">75 </a> <br>svāgataṃ sarvathā diṣṭyā pāṇḍoḥ paśyāma saṃtatim<br>ucyatāṃ svāgatam iti vāco 'śrūyanta sarvaśaḥ<br>स्वागतं सर्वथा दिष्ट्या पाण्डोः पश्याम संततिम् <br>उच्यतां स्वागतम् इति वाचो 'श्रूयन्त सर्वशः </div>
<div class="sloka" id="1_sloka76"> <a href="1.htm#1_sloka76">76 </a> <br>tasminn uparate śabde diśaḥ sarvā vinādayan<br>antarhitānāṃ bhūtānāṃ nisvanas tumulo 'bhavat<br>तस्मिन्न् उपरते शब्दे दिशः सर्वा विनादयन् <br>अन्तर्हितानां भूतानां निस्वनस् तुमुलो 'भवत् </div>
<div class="sloka" id="1_sloka77"> <a href="1.htm#1_sloka77">77 </a> <br>puṣpavṛṣṭiṃ śubhā gandhāḥ śaṅkhadundubhinisvanāḥ<br>āsan praveśe pārthānāṃ tad adbhutam ivābhavat<br>पुष्पवृष्टिं शुभा गन्धाः शङ्खदुन्दुभिनिस्वनाः <br>आसन् प्रवेशे पार्थानां तद् अद्भुतम् इवाभवत् </div>
<div class="sloka" id="1_sloka78"> <a href="1.htm#1_sloka78">78 </a> <br>tat prītyā caiva sarveṣāṃ paurāṇāṃ harṣasaṃbhavaḥ<br>śabda āsīn mahāṃs tatra divaspṛk kīrtivardhanaḥ<br>तत् प्रीत्या चैव सर्वेषां पुराणां हर्षसंभवः <br>शब्द आसीन् महांस् तत्र दिवस्पृक् कीर्तिवर्धनः </div>
<div class="sloka" id="1_sloka79"> <a href="1.htm#1_sloka79">79 </a> <br>te 'py adhītyākhilān vedāñ śāstrāṇi vividhāni ca<br>nyavasan pāṇḍavās tatra pūjitā akutobhayāḥ<br>ते 'प्य् अधीत्याखिलान् वेदाञ् शास्त्राणि विविधानि च <br>न्यवसन् पाण्डवास् तत्र पूजिता अकुतोभयाः </div>
<div class="sloka" id="1_sloka80"> <a href="1.htm#1_sloka80">80 </a> <br>yudhiṣṭhirasya śaucena prītāḥ prakṛtayo 'bhavan<br>dhṛtyā ca bhīmasenasya vikrameṇārjunasya ca<br>युधिष्ठिरस्य शुचेन प्रीताः प्रकृतयो 'भवन् <br>धृत्या च भीमसेनस्य विक्रमेणार्जुनस्य च </div>
<div class="sloka" id="1_sloka81"> <a href="1.htm#1_sloka81">81 </a> <br>guruśuśrūṣayā kuntyā yamayor vinayena ca<br>tutoṣa lokaḥ sakalas teṣāṃ śauryaguṇena ca<br>गुरुशुश्रूषया कुन्त्या यमयोर् विनयेन च <br>तुतोष लोकः सकलस् तेषां शुर्यगुणेन च </div>
<div class="sloka" id="1_sloka82"> <a href="1.htm#1_sloka82">82 </a> <br>samavāye tato rājñāṃ kanyāṃ bhartṛsvayaṃvarām<br>prāptavān arjunaḥ kṛṣṇāṃ kṛtvā karma suduṣkaram<br>समवाये ततो राज्ञां कन्यां भर्तृस्वयंवराम् <br>प्राप्तवान् अर्जुनः कृष्णां कृत्वा कर्म सुदुष्करम् </div>
<div class="sloka" id="1_sloka83"> <a href="1.htm#1_sloka83">83 </a> <br>tataḥ prabhṛti loke 'smin pūjyaḥ sarvadhanuṣmatām<br>āditya iva duṣprekṣyaḥ samareṣv api cābhavat<br>ततः प्रभृति लोके 'स्मिन् पूज्यः सर्वधनुष्मताम् <br>आदित्य इव दुष्प्रेक्ष्यः समरेष्व् अपि चाभवत् </div>
<div class="sloka" id="1_sloka84"> <a href="1.htm#1_sloka84">84 </a> <br>sa sarvān pārthivāñ jitvā sarvāṃś ca mahato gaṇān<br>ājahārārjuno rājñe rājasūyaṃ mahākratum<br>स सर्वान् पार्थिवाञ् जित्वा सर्वांश् च महतो गणान् <br>आजहारार्जुनो राज्ञे राजसूयं महाक्रतुम् </div>
<div class="sloka" id="1_sloka85"> <a href="1.htm#1_sloka85">85 </a> <br>annavān dakṣiṇāvāṃś ca sarvaiḥ samudito guṇaiḥ<br>yudhiṣṭhireṇa saṃprāpto rājasūyo mahākratuḥ<br>अन्नवान् दक्षिणावांश् च सर्वैः समुदितो गुणैः <br>युधिष्ठिरेण संप्राप्तो राजसूयो महाक्रतुः </div>
<div class="sloka" id="1_sloka86"> <a href="1.htm#1_sloka86">86 </a> <br>sunayād vāsudevasya bhīmārjunabalena ca<br>ghātayitvā jarāsaṃdhaṃ caidyaṃ ca balagarvitam<br>सुनयाद् वासुदेवस्य भीमार्जुनबलेन च <br>घातयित्वा जरासंधं चैद्यं च बलगर्वितम् </div>
<div class="sloka" id="1_sloka87"> <a href="1.htm#1_sloka87">87 </a> <br>duryodhanam upāgacchann arhaṇāni tatas tataḥ<br>maṇikāñcanaratnāni gohastyaśvadhanāni ca<br>दुर्योधनम् उपागच्छन्न् अर्हणानि ततस् ततः <br>मणिकाञ्चनरत्नानि गोहस्त्यश्वधनानि च </div>
<div class="sloka" id="1_sloka88"> <a href="1.htm#1_sloka88">88 </a> <br>samṛddhāṃ tāṃ tathā dṛṣṭvā pāṇḍavānāṃ tadā śriyam<br>īrṣyā samutthaḥ sumahāṃs tasya manyur ajāyata<br>समृद्धां तां तथा दृष्ट्वा पाण्डवानां तदा श्रियम् <br>ईर्ष्या समुत्थः सुमहांस् तस्य मन्युर् अजायत </div>
<div class="sloka" id="1_sloka89"> <a href="1.htm#1_sloka89">89 </a> <br>vimānapratimāṃ cāpi mayena sukṛtāṃ sabhām<br>pāṇḍavānām upahṛtāṃ sa dṛṣṭvā paryatapyata<br>विमानप्रतिमां चापि मयेन सुकृतां सभाम् <br>पाण्डवानाम् उपहृतां स दृष्ट्वा पर्यतप्यत </div>
<div class="sloka" id="1_sloka90"> <a href="1.htm#1_sloka90">90 </a> <br>yatrāvahasitaś cāsīt praskandann iva saṃbhramāt<br>pratyakṣaṃ vāsudevasya bhīmenānabhijātavat<br>यत्रावहसितश् चासीत् प्रस्कन्दन्न् इव संभ्रमात् <br>प्रत्यक्षं वासुदेवस्य भीमेनानभिजातवत् </div>
<div class="sloka" id="1_sloka91"> <a href="1.htm#1_sloka91">91 </a> <br>sa bhogān vividhān bhuñjan ratnāni vividhāni ca<br>kathito dhṛtarāṣṭrasya vivarṇo hariṇaḥ kṛśaḥ<br>स भोगान् विविधान् भुञ्जन् रत्नानि विविधानि च <br>कथितो धृतराष्ट्रस्य विवर्णो हरिणः कृशः </div>
<div class="sloka" id="1_sloka92"> <a href="1.htm#1_sloka92">92 </a> <br>anvajānād ato dyūtaṃ dhṛtarāṣṭraḥ sutapriyaḥ<br>tac chrutvā vāsudevasya kopaḥ samabhavan mahān<br>अन्वजानाद् अतो द्यूतं धृतराष्ट्रः सुतप्रियः <br>तच् छ्रुत्वा वासुदेवस्य कोपः समभवन् महान् </div>
<div class="sloka" id="1_sloka93"> <a href="1.htm#1_sloka93">93 </a> <br>nātiprīti manāś cāsīd vivādāṃś cānvamodata<br>dyūtādīn anayān ghorān pravṛddhāṃś cāpy upaikṣata<br>नातिप्रीति मनाश् चासीद् विवादांश् चान्वमोदत <br>द्यूतादीन् अनयान् घोरान् प्रवृद्धांश् चाप्य् उपैक्षत </div>
<div class="sloka" id="1_sloka94"> <a href="1.htm#1_sloka94">94 </a> <br>nirasya viduraṃ droṇaṃ bhīṣmaṃ śāradvataṃ kṛpam<br>vigrahe tumule tasminn ahan kṣatraṃ parasparam<br>निरस्य विदुरं द्रोणं भीष्मं शारद्वतं कृपम् <br>विग्रहे तुमुले तस्मिन्न् अहन् क्षत्रं परस्परम् </div>
<div class="sloka" id="1_sloka95"> <a href="1.htm#1_sloka95">95 </a> <br>jayatsu pāṇḍuputreṣu śrutvā sumahad apriyam<br>duryodhana mataṃ jñātvā karṇasya śakunes tathā<br>dhṛtarāṣṭraś ciraṃ dhyātvā saṃjayaṃ vākyam abravīt<br>जयत्सु पाण्डुपुत्रेषु श्रुत्वा सुमहद् अप्रियम् <br>दुर्योधन मतं ज्ञात्वा कर्णस्य शकुनेस् तथा <br>धृतराष्ट्रश् चिरं ध्यात्वा संजयं वाक्यम् अब्रवीत् </div>
<div class="sloka" id="1_sloka96"> <a href="1.htm#1_sloka96">96 </a> <br>śṛṇu saṃjaya me sarvaṃ na me 'sūyitum arhasi<br>śrutavān asi medhāvī buddhimān prājñasaṃmataḥ<br>शृणु संजय मे सर्वं न मे 'सूयितुम् अर्हसि <br>श्रुतवान् असि मेधावी बुद्धिमान् प्राज्ञसंमतः </div>
<div class="sloka" id="1_sloka97"> <a href="1.htm#1_sloka97">97 </a> <br>na vigrahe mama matir na ca prīye kuru kṣaye<br>na me viśeṣaḥ putreṣu sveṣu pāṇḍusuteṣu ca<br>न विग्रहे मम मतिर् न च प्रीये कुरु क्षये <br>न मे विशेषः पुत्रेषु स्वेषु पाण्डुसुतेषु च </div>
<div class="sloka" id="1_sloka98"> <a href="1.htm#1_sloka98">98 </a> <br>vṛddhaṃ mām abhyasūyanti putrā manyuparāyaṇāḥ<br>ahaṃ tv acakṣuḥ kārpaṇyāt putra prītyā sahāmi tat<br>muhyantaṃ cānumuhyāmi duryodhanam acetanam<br>वृद्धं माम् अभ्यसूयन्ति पुत्रा मन्युपरायणाः <br>अहं त्व् अचक्षुः कार्पण्यात् पुत्र प्रीत्या सहामि तत् <br>मुह्यन्तं चानुमुह्यामि दुर्योधनम् अचेतनम् </div>
<div class="sloka" id="1_sloka99"> <a href="1.htm#1_sloka99">99 </a> <br>rājasūye śriyaṃ dṛṣṭvā pāṇḍavasya mahaujasaḥ<br>tac cāvahasanaṃ prāpya sabhārohaṇa darśane<br>राजसूये श्रियं दृष्ट्वा पाण्डवस्य महुजसः <br>तच् चावहसनं प्राप्य सभारोहण दर्शने </div>
<div class="sloka" id="1_sloka100"> <a href="1.htm#1_sloka100">100 </a> <br>amarṣitaḥ svayaṃ jetum aśaktaḥ pāṇḍavān raṇe<br>nirutsāhaś ca saṃprāptuṃ śriyam akṣatriyo yathā<br>gāndhārarājasahitaś chadma dyūtam amantrayat<br>अमर्षितः स्वयं जेतुम् अशक्तः पाण्डवान् रणे <br>निरुत्साहश् च संप्राप्तुं श्रियम् अक्षत्रियो यथा <br>गान्धारराजसहितश् छद्म द्यूतम् अमन्त्रयत् </div>
<div class="sloka" id="1_sloka101"> <a href="1.htm#1_sloka101">101 </a> <br>tatra yad yad yathā jñātaṃ mayā saṃjaya tac chṛṇu<br>śrutvā hi mama vākyāni buddhyā yuktāni tattvataḥ<br>tato jñāsyasi māṃ saute prajñā cakṣuṣam ity uta<br>तत्र यद् यद् यथा ज्ञातं मया संजय तच् छृणु <br>श्रुत्वा हि मम वाक्यानि बुद्ध्या युक्तानि तत्त्वतः <br>ततो ज्ञास्यसि मां सुते प्रज्ञा चक्षुषम् इत्य् उत </div>
<div class="sloka" id="1_sloka102"> <a href="1.htm#1_sloka102">102 </a> <br>yadāśrauṣaṃ dhanur āyamya citraṃ; viddhaṃ lakṣyaṃ pātitaṃ vai pṛthivyām<br>kṛṣṇāṃ hṛtāṃ paśyatāṃ sarvarājñāṃ; tadā nāśaṃse vijayāya saṃjaya<br>यदाश्रुषं धनुर् आयम्य चित्रं; विद्धं लक्ष्यं पातितं वै पृथिव्याम् <br>कृष्णां हृतां पश्यतां सर्वराज्ञां; तदा नाशंसे विजयाय संजय </div>
<div class="sloka" id="1_sloka103"> <a href="1.htm#1_sloka103">103 </a> <br>yadāśrauṣaṃ dvārakāyāṃ subhadrāṃ; prasahyoḍhāṃ mādhavīm arjunena<br>indraprasthaṃ vṛṣṇivīrau ca yātau; tadā nāśaṃse vijayāya saṃjaya<br>यदाश्रुषं द्वारकायां सुभद्रां; प्रसह्योढां माधवीम् अर्जुनेन <br>इन्द्रप्रस्थं वृष्णिवीरु च यातु; तदा नाशंसे विजयाय संजय </div>
<div class="sloka" id="1_sloka104"> <a href="1.htm#1_sloka104">104 </a> <br>yadāśrauṣaṃ devarājaṃ pravṛṣṭaṃ; śarair divyair vāritaṃ cārjunena<br>agniṃ tathā tarpitaṃ khāṇḍave ca; tadā nāśaṃse vijayāya saṃjaya<br>यदाश्रुषं देवराजं प्रवृष्टं; शरैर् दिव्यैर् वारितं चार्जुनेन <br>अग्निं तथा तर्पितं खाण्डवे च; तदा नाशंसे विजयाय संजय </div>
<div class="sloka" id="1_sloka105"> <a href="1.htm#1_sloka105">105 </a> <br>yadāśrauṣaṃ hṛtarājyaṃ yudhiṣṭhiraṃ; parājitaṃ saubalenākṣavatyām<br>anvāgataṃ bhrātṛbhir aprameyais; tadā nāśaṃse vijayāya saṃjaya<br>यदाश्रुषं हृतराज्यं युधिष्ठिरं; पराजितं सुबलेनाक्षवत्याम् <br>अन्वागतं भ्रातृभिर् अप्रमेयैस्; तदा नाशंसे विजयाय संजय </div>
<div class="sloka" id="1_sloka106"> <a href="1.htm#1_sloka106">106 </a> <br>yadāśrauṣaṃ draupadīm aśrukaṇṭhīṃ; sabhāṃ nītāṃ duḥkhitām ekavastrām<br>rajasvalāṃ nāthavatīm anāthavat; tadā nāśaṃse vijayāya saṃjaya<br>यदाश्रुषं द्रुपदीम् अश्रुकण्ठीं; सभां नीतां दुःखिताम् एकवस्त्राम् <br>रजस्वलां नाथवतीम् अनाथवत्; तदा नाशंसे विजयाय संजय </div>
<div class="sloka" id="1_sloka107"> <a href="1.htm#1_sloka107">107 </a> <br>yadāśrauṣaṃ vividhās tāta ceṣṭā; dharmātmanāṃ prasthitānāṃ vanāya<br>jyeṣṭhaprītyā kliśyatāṃ pāṇḍavānāṃ; tadā nāśaṃse vijayāya saṃjaya<br>यदाश्रुषं विविधास् तात चेष्टा; धर्मात्मनां प्रस्थितानां वनाय <br>ज्येष्ठप्रीत्या क्लिश्यतां पाण्डवानां; तदा नाशंसे विजयाय संजय </div>
<div class="sloka" id="1_sloka108"> <a href="1.htm#1_sloka108">108 </a> <br>yadāśrauṣaṃ snātakānāṃ sahasrair; anvāgataṃ dharmarājaṃ vanastham<br>bhikṣābhujāṃ brāhmaṇānāṃ mahātmanāṃ; tadā nāśaṃse vijayāya saṃjaya<br>यदाश्रुषं स्नातकानां सहस्रैर्; अन्वागतं धर्मराजं वनस्थम् <br>भिक्षाभुजां ब्राह्मणानां महात्मनां; तदा नाशंसे विजयाय संजय </div>
<div class="sloka" id="1_sloka109"> <a href="1.htm#1_sloka109">109 </a> <br>yadāśrauṣam arjuno devadevaṃ; kirāta rūpaṃ tryambakaṃ toṣya yuddhe<br>avāpa tat pāśupataṃ mahāstraṃ; tadā nāśaṃse vijayāya saṃjaya<br>यदाश्रुषम् अर्जुनो देवदेवं; किरात रूपं त्र्यम्बकं तोष्य युद्धे <br>अवाप तत् पाशुपतं महास्त्रं; तदा नाशंसे विजयाय संजय </div>
<div class="sloka" id="1_sloka110"> <a href="1.htm#1_sloka110">110 </a> <br>yadāśrauṣaṃ tridivasthaṃ dhanaṃjayaṃ; śakrāt sākṣād divyam astraṃ yathāvat<br>adhīyānaṃ śaṃsitaṃ satyasaṃdhaṃ; tadā nāśaṃse vijayāya saṃjaya<br>यदाश्रुषं त्रिदिवस्थं धनंजयं; शक्रात् साक्षाद् दिव्यम् अस्त्रं यथावत् <br>अधीयानं शंसितं सत्यसंधं; तदा नाशंसे विजयाय संजय </div>
<div class="sloka" id="1_sloka111"> <a href="1.htm#1_sloka111">111 </a> <br>yadāśrauṣaṃ vaiśravaṇena sārdhaṃ; samāgataṃ bhīmam anyāṃś ca pārthān<br>tasmin deśe mānuṣāṇām agamye; tadā nāśaṃse vijayāya saṃjaya<br>यदाश्रुषं वैश्रवणेन सार्धं; समागतं भीमम् अन्यांश् च पार्थान् <br>तस्मिन् देशे मानुषाणाम् अगम्ये; तदा नाशंसे विजयाय संजय </div>
<div class="sloka" id="1_sloka112"> <a href="1.htm#1_sloka112">112 </a> <br>yadāśrauṣaṃ ghoṣayātrā gatānāṃ; bandhaṃ gandharvair mokṣaṇaṃ cārjunena<br>sveṣāṃ sutānāṃ karṇa buddhau ratānāṃ; tadā nāśaṃse vijayāya saṃjaya<br>यदाश्रुषं घोषयात्रा गतानां; बन्धं गन्धर्वैर् मोक्षणं चार्जुनेन <br>स्वेषां सुतानां कर्ण बुद्धु रतानां; तदा नाशंसे विजयाय संजय </div>
<div class="sloka" id="1_sloka113"> <a href="1.htm#1_sloka113">113 </a> <br>yadāśrauṣaṃ yakṣarūpeṇa dharmaṃ; samāgataṃ dharmarājena sūta<br>praśnān uktān vibruvantaṃ ca samyak; tadā nāśaṃse vijayāya saṃjaya<br>यदाश्रुषं यक्षरूपेण धर्मं; समागतं धर्मराजेन सूत <br>प्रश्नान् उक्तान् विब्रुवन्तं च सम्यक्; तदा नाशंसे विजयाय संजय </div>
<div class="sloka" id="1_sloka114"> <a href="1.htm#1_sloka114">114 </a> <br>yadāśrauṣaṃ māmakānāṃ variṣṭhān; dhanaṃjayenaika rathena bhagnān<br>virāṭa rāṣṭre vasatā mahātmanā; tadā nāśaṃse vijayāya saṃjaya<br>यदाश्रुषं मामकानां वरिष्ठान्; धनंजयेनैक रथेन भग्नान् <br>विराट राष्ट्रे वसता महात्मना; तदा नाशंसे विजयाय संजय </div>
<div class="sloka" id="1_sloka115"> <a href="1.htm#1_sloka115">115 </a> <br>yadāśrauṣaṃ satkṛtāṃ matsyarājñā; sutāṃ dattām uttarām arjunāya<br>tāṃ cārjunaḥ pratyagṛhṇāt sutārthe; tadā nāśaṃse vijayāya saṃjaya<br>यदाश्रुषं सत्कृतां मत्स्यराज्ञा; सुतां दत्ताम् उत्तराम् अर्जुनाय <br>तां चार्जुनः प्रत्यगृह्णात् सुतार्थे; तदा नाशंसे विजयाय संजय </div>
<div class="sloka" id="1_sloka116"> <a href="1.htm#1_sloka116">116 </a> <br>yadāśrauṣaṃ nirjitasyādhanasya; pravrājitasya svajanāt pracyutasya<br>akṣauhiṇīḥ sapta yudhiṣṭhirasya; tadā nāśaṃse vijayāya saṃjaya<br>यदाश्रुषं निर्जितस्याधनस्य; प्रव्राजितस्य स्वजनात् प्रच्युतस्य <br>अक्षुहिणीः सप्त युधिष्ठिरस्य; तदा नाशंसे विजयाय संजय </div>
<div class="sloka" id="1_sloka117"> <a href="1.htm#1_sloka117">117 </a> <br>yadāśrauṣaṃ naranārāyaṇau tau; kṛṣṇārjunau vadato nāradasya<br>ahaṃ draṣṭā brahmaloke sadeti; tadā nāśaṃse vijayāya saṃjaya<br>यदाश्रुषं नरनारायणु तु; कृष्णार्जुनु वदतो नारदस्य <br>अहं द्रष्टा ब्रह्मलोके सदेति; तदा नाशंसे विजयाय संजय </div>
<div class="sloka" id="1_sloka118"> <a href="1.htm#1_sloka118">118 </a> <br>yadāśrauṣaṃ mādhavaṃ vāsudevaṃ; sarvātmanā pāṇḍavārthe niviṣṭam<br>yasyemāṃ gāṃ vikramam ekam āhus; tadā nāśaṃse vijayāya saṃjaya<br>यदाश्रुषं माधवं वासुदेवं; सर्वात्मना पाण्डवार्थे निविष्टम् <br>यस्येमां गां विक्रमम् एकम् आहुस्; तदा नाशंसे विजयाय संजय </div>
<div class="sloka" id="1_sloka119"> <a href="1.htm#1_sloka119">119 </a> <br>yadāśrauṣaṃ karṇaduryodhanābhyāṃ; buddhiṃ kṛtāṃ nigrahe keśavasya<br>taṃ cātmānaṃ bahudhā darśayānaṃ; tadā nāśaṃse vijayāya saṃjaya<br>यदाश्रुषं कर्णदुर्योधनाभ्यां; बुद्धिं कृतां निग्रहे केशवस्य <br>तं चात्मानं बहुधा दर्शयानं; तदा नाशंसे विजयाय संजय </div>
<div class="sloka" id="1_sloka120"> <a href="1.htm#1_sloka120">120 </a> <br>yadāśrauṣaṃ vāsudeve prayāte; rathasyaikām agratas tiṣṭhamānām<br>ārtāṃ pṛthāṃ sāntvitāṃ keśavena; tadā nāśaṃse vijayāya saṃjaya<br>यदाश्रुषं वासुदेवे प्रयाते; रथस्यैकाम् अग्रतस् तिष्ठमानाम् <br>आर्तां पृथां सान्त्वितां केशवेन; तदा नाशंसे विजयाय संजय </div>
<div class="sloka" id="1_sloka121"> <a href="1.htm#1_sloka121">121 </a> <br>yadāśrauṣaṃ mantriṇaṃ vāsudevaṃ; tathā bhīṣmaṃ śāṃtanavaṃ ca teṣām<br>bhāradvājaṃ cāśiṣo 'nubruvāṇaṃ; tadā nāśaṃse vijayāya saṃjaya<br>यदाश्रुषं मन्त्रिणं वासुदेवं; तथा भीष्मं शांतनवं च तेषाम् <br>भारद्वाजं चाशिषो 'नुब्रुवाणं; तदा नाशंसे विजयाय संजय </div>
<div class="sloka" id="1_sloka122"> <a href="1.htm#1_sloka122">122 </a> <br>yadāśrauṣaṃ karṇa uvāca bhīṣmaṃ; nāhaṃ yotsye yudhyamāne tvayīti<br>hitvā senām apacakrāma caiva; tadā nāśaṃse vijayāya saṃjaya<br>यदाश्रुषं कर्ण उवाच भीष्मं; नाहं योत्स्ये युध्यमाने त्वयीति <br>हित्वा सेनाम् अपचक्राम चैव; तदा नाशंसे विजयाय संजय </div>
<div class="sloka" id="1_sloka123"> <a href="1.htm#1_sloka123">123 </a> <br>yadāśrauṣaṃ vāsudevārjunau tau; tathā dhanur gāṇḍivam aprameyam<br>trīṇy ugravīryāṇi samāgatāni; tadā nāśaṃse vijayāya saṃjaya<br>यदाश्रुषं वासुदेवार्जुनु तु; तथा धनुर् गाण्डिवम् अप्रमेयम् <br>त्रीण्य् उग्रवीर्याणि समागतानि; तदा नाशंसे विजयाय संजय </div>
<div class="sloka" id="1_sloka124"> <a href="1.htm#1_sloka124">124 </a> <br>yadāśrauṣaṃ kaśmalenābhipanne; rathopasthe sīdamāne 'rjune vai<br>kṛṣṇaṃ lokān darśayānaṃ śarīre; tadā nāśaṃse vijayāya saṃjaya<br>यदाश्रुषं कश्मलेनाभिपन्ने; रथोपस्थे सीदमाने 'र्जुने वै <br>कृष्णं लोकान् दर्शयानं शरीरे; तदा नाशंसे विजयाय संजय </div>
<div class="sloka" id="1_sloka125"> <a href="1.htm#1_sloka125">125 </a> <br>yadāśrauṣaṃ bhīṣmam amitrakarśanaṃ; nighnantam ājāv ayutaṃ rathānām<br>naiṣāṃ kaś cid vadhyate dṛśyarūpas; tadā nāśaṃse vijayāya saṃjaya<br>यदाश्रुषं भीष्मम् अमित्रकर्शनं; निघ्नन्तम् आजाव् अयुतं रथानाम् <br>नैषां कश् चिद् वध्यते दृश्यरूपस्; तदा नाशंसे विजयाय संजय </div>
<div class="sloka" id="1_sloka126"> <a href="1.htm#1_sloka126">126 </a> <br>yadāśrauṣaṃ bhīṣmam atyantaśūraṃ; hataṃ pārthenāhaveṣv apradhṛṣyam<br>śikhaṇḍinaṃ purataḥ sthāpayitvā; tadā nāśaṃse vijayāya saṃjaya<br>यदाश्रुषं भीष्मम् अत्यन्तशूरं; हतं पार्थेनाहवेष्व् अप्रधृष्यम् <br>शिखण्डिनं पुरतः स्थापयित्वा; तदा नाशंसे विजयाय संजय </div>
<div class="sloka" id="1_sloka127"> <a href="1.htm#1_sloka127">127 </a> <br>yadāśrauṣaṃ śaratalpe śayānaṃ; vṛddhaṃ vīraṃ sāditaṃ citrapuṅkhaiḥ<br>bhīṣmaṃ kṛtvā somakān alpaśeṣāṃs; tadā nāśaṃse vijayāya saṃjaya<br>यदाश्रुषं शरतल्पे शयानं; वृद्धं वीरं सादितं चित्रपुङ्खैः <br>भीष्मं कृत्वा सोमकान् अल्पशेषांस्; तदा नाशंसे विजयाय संजय </div>
<div class="sloka" id="1_sloka128"> <a href="1.htm#1_sloka128">128 </a> <br>yadāśrauṣaṃ śāṃtanave śayāne; pānīyārthe coditenārjunena<br>bhūmiṃ bhittvā tarpitaṃ tatra bhīṣmaṃ; tadā nāśaṃse vijayāya saṃjaya<br>यदाश्रुषं शांतनवे शयाने; पानीयार्थे चोदितेनार्जुनेन <br>भूमिं भित्त्वा तर्पितं तत्र भीष्मं; तदा नाशंसे विजयाय संजय </div>
<div class="sloka" id="1_sloka129"> <a href="1.htm#1_sloka129">129 </a> <br>yadāśrauṣaṃ śukrasūryau ca yuktau; kaunteyānām anulomau jayāya<br>nityaṃ cāsmāñ śvāpadā vyābhaṣantas; tadā nāśaṃse vijayāya saṃjaya<br>यदाश्रुषं शुक्रसूर्यु च युक्तु; कुन्तेयानाम् अनुलोमु जयाय <br>नित्यं चास्माञ् श्वापदा व्याभषन्तस्; तदा नाशंसे विजयाय संजय </div>
<div class="sloka" id="1_sloka130"> <a href="1.htm#1_sloka130">130 </a> <br>yadā droṇo vividhān astramārgān; vidarśayan samare citrayodhī<br>na pāṇḍavāñ śreṣṭhatamān nihanti; tadā nāśaṃse vijayāya saṃjaya<br>यदा द्रोणो विविधान् अस्त्रमार्गान्; विदर्शयन् समरे चित्रयोधी <br>न पाण्डवाञ् श्रेष्ठतमान् निहन्ति; तदा नाशंसे विजयाय संजय </div>
<div class="sloka" id="1_sloka131"> <a href="1.htm#1_sloka131">131 </a> <br>yadāśrauṣaṃ cāsmadīyān mahārathān; vyavasthitān arjunasyāntakāya<br>saṃsaptakān nihatān arjunena; tadā nāśaṃse vijayāya saṃjaya<br>यदाश्रुषं चास्मदीयान् महारथान्; व्यवस्थितान् अर्जुनस्यान्तकाय <br>संसप्तकान् निहतान् अर्जुनेन; तदा नाशंसे विजयाय संजय </div>
<div class="sloka" id="1_sloka132"> <a href="1.htm#1_sloka132">132 </a> <br>yadāśrauṣaṃ vyūham abhedyam anyair; bhāradvājenātta śastreṇa guptam<br>bhittvā saubhadraṃ vīram ekaṃ praviṣṭaṃ; tadā nāśaṃse vijayāya saṃjaya<br>यदाश्रुषं व्यूहम् अभेद्यम् अन्यैर्; भारद्वाजेनात्त शस्त्रेण गुप्तम् <br>भित्त्वा सुभद्रं वीरम् एकं प्रविष्टं; तदा नाशंसे विजयाय संजय </div>
<div class="sloka" id="1_sloka133"> <a href="1.htm#1_sloka133">133 </a> <br>yadābhimanyuṃ parivārya bālaṃ; sarve hatvā hṛṣṭarūpā babhūvuḥ<br>mahārathāḥ pārtham aśaknuvantas; tadā nāśaṃse vijayāya saṃjaya<br>यदाभिमन्युं परिवार्य बालं; सर्वे हत्वा हृष्टरूपा बभूवुः <br>महारथाः पार्थम् अशक्नुवन्तस्; तदा नाशंसे विजयाय संजय </div>
<div class="sloka" id="1_sloka134"> <a href="1.htm#1_sloka134">134 </a> <br>yadāśrauṣam abhimanyuṃ nihatya; harṣān mūḍhān krośato dhārtarāṣṭrān<br>krodhaṃ muktaṃ saindhave cārjunena; tadā nāśaṃse vijayāya saṃjaya<br>यदाश्रुषम् अभिमन्युं निहत्य; हर्षान् मूढान् क्रोशतो धार्तराष्ट्रान् <br>क्रोधं मुक्तं सैन्धवे चार्जुनेन; तदा नाशंसे विजयाय संजय </div>
<div class="sloka" id="1_sloka135"> <a href="1.htm#1_sloka135">135 </a> <br>yadāśrauṣaṃ saindhavārthe pratijñāṃ; pratijñātāṃ tad vadhāyārjunena<br>satyāṃ nistīrṇāṃ śatrumadhye ca; tena tadā nāśaṃse vijayāya saṃjaya<br>यदाश्रुषं सैन्धवार्थे प्रतिज्ञां; प्रतिज्ञातां तद् वधायार्जुनेन <br>सत्यां निस्तीर्णां शत्रुमध्ये च; तेन तदा नाशंसे विजयाय संजय </div>
<div class="sloka" id="1_sloka136"> <a href="1.htm#1_sloka136">136 </a> <br>yadāśrauṣaṃ śrāntahaye dhanaṃjaye; muktvā hayān pāyayitvopavṛttān<br>punar yuktvā vāsudevaṃ prayātaṃ; tadā nāśaṃse vijayāya saṃjaya<br>यदाश्रुषं श्रान्तहये धनंजये; मुक्त्वा हयान् पाययित्वोपवृत्तान् <br>पुनर् युक्त्वा वासुदेवं प्रयातं; तदा नाशंसे विजयाय संजय </div>
<div class="sloka" id="1_sloka137"> <a href="1.htm#1_sloka137">137 </a> <br>yadāśrauṣaṃ vāhaneṣv āśvasatsu; rathopasthe tiṣṭhatā gāṇḍivena<br>sarvān yodhān vāritān arjunena; tadā nāśaṃse vijayāya saṃjaya<br>यदाश्रुषं वाहनेष्व् आश्वसत्सु; रथोपस्थे तिष्ठता गाण्डिवेन <br>सर्वान् योधान् वारितान् अर्जुनेन; तदा नाशंसे विजयाय संजय </div>
<div class="sloka" id="1_sloka138"> <a href="1.htm#1_sloka138">138 </a> <br>yadāśrauṣaṃ nāgabalair durutsahaṃ; droṇānīkaṃ yuyudhānaṃ pramathya<br>yātaṃ vārṣṇeyaṃ yatra tau kṛṣṇa pārthau; tadā nāśaṃse vijayāya saṃjaya<br>यदाश्रुषं नागबलैर् दुरुत्सहं; द्रोणानीकं युयुधानं प्रमथ्य <br>यातं वार्ष्णेयं यत्र तु कृष्ण पार्थु; तदा नाशंसे विजयाय संजय </div>
<div class="sloka" id="1_sloka139"> <a href="1.htm#1_sloka139">139 </a> <br>yadāśrauṣaṃ karṇam āsādya muktaṃ; vadhād bhīmaṃ kutsayitvā vacobhiḥ<br>dhanuṣkoṭyā tudya karṇena vīraṃ; tadā nāśaṃse vijayāya saṃjaya<br>यदाश्रुषं कर्णम् आसाद्य मुक्तं; वधाद् भीमं कुत्सयित्वा वचोभिः <br>धनुष्कोट्या तुद्य कर्णेन वीरं; तदा नाशंसे विजयाय संजय </div>
<div class="sloka" id="1_sloka140"> <a href="1.htm#1_sloka140">140 </a> <br>yadā droṇaḥ kṛtavarmā kṛpaś ca; karṇo drauṇir madrarājaś ca śūraḥ<br>amarṣayan saindhavaṃ vadhyamānaṃ; tadā nāśaṃse vijayāya saṃjaya<br>यदा द्रोणः कृतवर्मा कृपश् च; कर्णो द्रुणिर् मद्रराजश् च शूरः <br>अमर्षयन् सैन्धवं वध्यमानं; तदा नाशंसे विजयाय संजय </div>
<div class="sloka" id="1_sloka141"> <a href="1.htm#1_sloka141">141 </a> <br>yadāśrauṣaṃ devarājena dattāṃ; divyāṃ śaktiṃ vyaṃsitāṃ mādhavena<br>ghaṭotkace rākṣase ghorarūpe; tadā nāśaṃse vijayāya saṃjaya<br>यदाश्रुषं देवराजेन दत्तां; दिव्यां शक्तिं व्यंसितां माधवेन <br>घटोत्कचे राक्षसे घोररूपे; तदा नाशंसे विजयाय संजय </div>
<div class="sloka" id="1_sloka142"> <a href="1.htm#1_sloka142">142 </a> <br>yadāśrauṣaṃ karṇa ghaṭotkacābhyāṃ; yuddhe muktāṃ sūtaputreṇa śaktim<br>yayā vadhyaḥ samare savyasācī; tadā nāśaṃse vijayāya saṃjaya<br>यदाश्रुषं कर्ण घटोत्कचाभ्यां; युद्धे मुक्तां सूतपुत्रेण शक्तिम् <br>यया वध्यः समरे सव्यसाची; तदा नाशंसे विजयाय संजय </div>
<div class="sloka" id="1_sloka143"> <a href="1.htm#1_sloka143">143 </a> <br>yadāśrauṣaṃ droṇam ācāryam ekaṃ; dhṛṣṭadyumnenābhyatikramya dharmam<br>rathopasthe prāyagataṃ viśastaṃ; tadā nāśaṃse vijayāya saṃjaya<br>यदाश्रुषं द्रोणम् आचार्यम् एकं; धृष्टद्युम्नेनाभ्यतिक्रम्य धर्मम् <br>रथोपस्थे प्रायगतं विशस्तं; तदा नाशंसे विजयाय संजय </div>
<div class="sloka" id="1_sloka144"> <a href="1.htm#1_sloka144">144 </a> <br>yadāśrauṣaṃ drauṇinā dvairathasthaṃ; mādrīputraṃ nakulaṃ lokamadhye<br>samaṃ yuddhe pāṇḍavaṃ yudhyamānaṃ; tadā nāśaṃse vijayāya saṃjaya<br>यदाश्रुषं द्रुणिना द्वैरथस्थं; माद्रीपुत्रं नकुलं लोकमध्ये <br>समं युद्धे पाण्डवं युध्यमानं; तदा नाशंसे विजयाय संजय </div>
<div class="sloka" id="1_sloka145"> <a href="1.htm#1_sloka145">145 </a> <br>yadā droṇe nihate droṇaputro; nārāyaṇaṃ divyam astraṃ vikurvan<br>naiṣām antaṃ gatavān pāṇḍavānāṃ; tadā nāśaṃse vijayāya saṃjaya<br>यदा द्रोणे निहते द्रोणपुत्रो; नारायणं दिव्यम् अस्त्रं विकुर्वन् <br>नैषाम् अन्तं गतवान् पाण्डवानां; तदा नाशंसे विजयाय संजय </div>
<div class="sloka" id="1_sloka146"> <a href="1.htm#1_sloka146">146 </a> <br>yadāśrauṣaṃ karṇam atyantaśūraṃ; hataṃ pārthenāhaveṣv apradhṛṣyam<br>tasmin bhrātṝṇāṃ vigrahe deva guhye; tadā nāśaṃse vijayāya saṃjaya<br>यदाश्रुषं कर्णम् अत्यन्तशूरं; हतं पार्थेनाहवेष्व् अप्रधृष्यम् <br>तस्मिन् भ्रातঘणां विग्रहे देव गुह्ये; तदा नाशंसे विजयाय संजय </div>
<div class="sloka" id="1_sloka147"> <a href="1.htm#1_sloka147">147 </a> <br>yadāśrauṣaṃ droṇaputraṃ kṛpaṃ ca; duḥśāsanaṃ kṛtavarmāṇam ugram<br>yudhiṣṭhiraṃ śūnyam adharṣayantaṃ; tadā nāśaṃse vijayāya saṃjaya<br>यदाश्रुषं द्रोणपुत्रं कृपं च; दुःशासनं कृतवर्माणम् उग्रम् <br>युधिष्ठिरं शून्यम् अधर्षयन्तं; तदा नाशंसे विजयाय संजय </div>
<div class="sloka" id="1_sloka148"> <a href="1.htm#1_sloka148">148 </a> <br>yadāśrauṣaṃ nihataṃ madrarājaṃ; raṇe śūraṃ dharmarājena sūta<br>sadā saṃgrāme spardhate yaḥ sa kṛṣṇaṃ; tadā nāśaṃse vijayāya saṃjaya<br>यदाश्रुषं निहतं मद्रराजं; रणे शूरं धर्मराजेन सूत <br>सदा संग्रामे स्पर्धते यः स कृष्णं; तदा नाशंसे विजयाय संजय </div>
<div class="sloka" id="1_sloka149"> <a href="1.htm#1_sloka149">149 </a> <br>yadāśrauṣaṃ kalahadyūtamūlaṃ; māyābalaṃ saubalaṃ pāṇḍavena<br>hataṃ saṃgrāme sahadevena pāpaṃ; tadā nāśaṃse vijayāya saṃjaya<br>यदाश्रुषं कलहद्यूतमूलं; मायाबलं सुबलं पाण्डवेन <br>हतं संग्रामे सहदेवेन पापं; तदा नाशंसे विजयाय संजय </div>
<div class="sloka" id="1_sloka150"> <a href="1.htm#1_sloka150">150 </a> <br>yadāśrauṣaṃ śrāntam ekaṃ śayānaṃ; hradaṃ gatvā stambhayitvā tad ambhaḥ<br>duryodhanaṃ virathaṃ bhagnadarpaṃ; tadā nāśaṃse vijayāya saṃjaya<br>यदाश्रुषं श्रान्तम् एकं शयानं; ह्रदं गत्वा स्तम्भयित्वा तद् अम्भः <br>दुर्योधनं विरथं भग्नदर्पं; तदा नाशंसे विजयाय संजय </div>
<div class="sloka" id="1_sloka151"> <a href="1.htm#1_sloka151">151 </a> <br>yadāśrauṣaṃ pāṇḍavāṃs tiṣṭhamānān; gaṅgā hrade vāsudevena sārdham<br>amarṣaṇaṃ dharṣayataḥ sutaṃ me; tadā nāśaṃse vijayāya saṃjaya<br>यदाश्रुषं पाण्डवांस् तिष्ठमानान्; गङ्गा ह्रदे वासुदेवेन सार्धम् <br>अमर्षणं धर्षयतः सुतं मे; तदा नाशंसे विजयाय संजय </div>
<div class="sloka" id="1_sloka152"> <a href="1.htm#1_sloka152">152 </a> <br>yadāśrauṣaṃ vividhāṃs tāta mārgān; gadāyuddhe maṇḍalaṃ saṃcarantam<br>mithyā hataṃ vāsudevasya buddhyā; tadā nāśaṃse vijayāya saṃjaya<br>यदाश्रुषं विविधांस् तात मार्गान्; गदायुद्धे मण्डलं संचरन्तम् <br>मिथ्या हतं वासुदेवस्य बुद्ध्या; तदा नाशंसे विजयाय संजय </div>
<div class="sloka" id="1_sloka153"> <a href="1.htm#1_sloka153">153 </a> <br>yadāśrauṣaṃ droṇaputrādibhis tair; hatān pāñcālān draupadeyāṃś ca suptān<br>kṛtaṃ bībhatsamaya śasyaṃ ca karma; tadā nāśaṃse vijayāya saṃjaya<br>यदाश्रुषं द्रोणपुत्रादिभिस् तैर्; हतान् पाञ्चालान् द्रुपदेयांश् च सुप्तान् <br>कृतं बीभत्समय शस्यं च कर्म; तदा नाशंसे विजयाय संजय </div>
<div class="sloka" id="1_sloka154"> <a href="1.htm#1_sloka154">154 </a> <br>yadāśrauṣaṃ bhīmasenānuyātena; aśvatthāmnā paramāstraṃ prayuktam<br>kruddhenaiṣīkam avadhīd yena garbhaṃ; tadā nāśaṃse vijayāya saṃjaya<br>यदाश्रुषं भीमसेनानुयातेन; अश्वत्थाम्ना परमास्त्रं प्रयुक्तम् <br>क्रुद्धेनैषीकम् अवधीद् येन गर्भं; तदा नाशंसे विजयाय संजय </div>
<div class="sloka" id="1_sloka155"> <a href="1.htm#1_sloka155">155 </a> <br>yadāśrauṣaṃ brahmaśiro 'rjunena muktaṃ; svastīty astram astreṇa śāntam<br>aśvatthāmnā maṇiratnaṃ ca dattaṃ; tadā nāśaṃse vijayāya saṃjaya<br>यदाश्रुषं ब्रह्मशिरो 'र्जुनेन मुक्तं; स्वस्तीत्य् अस्त्रम् अस्त्रेण शान्तम् <br>अश्वत्थाम्ना मणिरत्नं च दत्तं; तदा नाशंसे विजयाय संजय </div>
<div class="sloka" id="1_sloka156"> <a href="1.htm#1_sloka156">156 </a> <br>yadāśrauṣaṃ droṇaputreṇa garbhe; vairāṭyā vai pātyamāne mahāstre<br>dvaipāyanaḥ keśavo droṇaputraṃ; paraspareṇābhiśāpaiḥ śaśāpa<br>यदाश्रुषं द्रोणपुत्रेण गर्भे; वैराट्या वै पात्यमाने महास्त्रे <br>द्वैपायनः केशवो द्रोणपुत्रं; परस्परेणाभिशापैः शशाप </div>
<div class="sloka" id="1_sloka157"> <a href="1.htm#1_sloka157">157 </a> <br>śocyā gāndhārī putrapautrair vihīnā; tathā vadhvaḥ pitṛbhir bhrātṛbhiś ca<br>kṛtaṃ kāryaṃ duṣkaraṃ pāṇḍaveyaiḥ; prāptaṃ rājyam asapatnaṃ punas taiḥ<br>शोच्या गान्धारी पुत्रपुत्रैर् विहीना; तथा वध्वः पितृभिर् भ्रातृभिश् च <br>कृतं कार्यं दुष्करं पाण्डवेयैः; प्राप्तं राज्यम् असपत्नं पुनस् तैः </div>
<div class="sloka" id="1_sloka158"> <a href="1.htm#1_sloka158">158 </a> <br>kaṣṭaṃ yuddhe daśa śeṣāḥ śrutā me; trayo 'smākaṃ pāṇḍavānāṃ ca sapta<br>dvyūnā viṃśatir āhatākṣauhiṇīnāṃ; tasmin saṃgrāme vigrahe kṣatriyāṇām<br>कष्टं युद्धे दश शेषाः श्रुता मे; त्रयो 'स्माकं पाण्डवानां च सप्त <br>द्व्यूना विंशतिर् आहताक्षुहिणीनां; तस्मिन् संग्रामे विग्रहे क्षत्रियाणाम् </div>
<div class="sloka" id="1_sloka159"> <a href="1.htm#1_sloka159">159 </a> <br>tamasā tv abhyavastīrṇo moha āviśatīva mām<br>saṃjñāṃ nopalabhe sūta mano vihvalatīva me<br>तमसा त्व् अभ्यवस्तीर्णो मोह आविशतीव माम् <br>संज्ञां नोपलभे सूत मनो विह्वलतीव मे </div>
<div class="sloka" id="1_sloka160"> <a href="1.htm#1_sloka160">160 </a> <br>ity uktvā dhṛtarāṣṭro 'tha vilapya bahuduḥkhitaḥ<br>mūrcchitaḥ punar āśvastaḥ saṃjayaṃ vākyam abravīt<br>इत्य् उक्त्वा धृतराष्ट्रो 'थ विलप्य बहुदुःखितः <br>मूर्च्छितः पुनर् आश्वस्तः संजयं वाक्यम् अब्रवीत् </div>
<div class="sloka" id="1_sloka161"> <a href="1.htm#1_sloka161">161 </a> <br>saṃjayaivaṃ gate prāṇāṃs tyaktum icchāmi māciram<br>stokaṃ hy api na paśyāmi phalaṃ jīvitadhāraṇe<br>संजयैवं गते प्राणांस् त्यक्तुम् इच्छामि माचिरम् <br>स्तोकं ह्य् अपि न पश्यामि फलं जीवितधारणे </div>
<div class="sloka" id="1_sloka162"> <a href="1.htm#1_sloka162">162 </a> <br>taṃ tathā vādinaṃ dīnaṃ vilapantaṃ mahīpatim<br>gāvalgaṇir idaṃ dhīmān mahārthaṃ vākyam abravīt<br>तं तथा वादिनं दीनं विलपन्तं महीपतिम् <br>गावल्गणिर् इदं धीमान् महार्थं वाक्यम् अब्रवीत् </div>
<div class="sloka" id="1_sloka163"> <a href="1.htm#1_sloka163">163 </a> <br>śrutavān asi vai rājño mahotsāhān mahābalān<br>dvaipāyanasya vadato nāradasya ca dhīmataḥ<br>श्रुतवान् असि वै राज्ञो महोत्साहान् महाबलान् <br>द्वैपायनस्य वदतो नारदस्य च धीमतः </div>
<div class="sloka" id="1_sloka164"> <a href="1.htm#1_sloka164">164 </a> <br>mahatsu rājavaṃśeṣu guṇaiḥ samuditeṣu ca<br>jātān divyāstraviduṣaḥ śakra pratimatejasaḥ<br>महत्सु राजवंशेषु गुणैः समुदितेषु च <br>जातान् दिव्यास्त्रविदुषः शक्र प्रतिमतेजसः </div>
<div class="sloka" id="1_sloka165"> <a href="1.htm#1_sloka165">165 </a> <br>dharmeṇa pṛthivīṃ jitvā yajñair iṣṭvāpta dakṣiṇaiḥ<br>asmiṁl loke yaśaḥ prāpya tataḥ kālavaśaṃ gatāḥ<br>धर्मेण पृथिवीं जित्वा यज्ञैर् इष्ट्वाप्त दक्षिणैः <br>अस्मिṁल् लोके यशः प्राप्य ततः कालवशं गताः </div>
<div class="sloka" id="1_sloka166"> <a href="1.htm#1_sloka166">166 </a> <br>vainyaṃ mahārathaṃ vīraṃ sṛñjayaṃ jayatāṃ varam<br>suhotraṃ ranti devaṃ ca kakṣīvantaṃ tathauśijam<br>वैन्यं महारथं वीरं सृञ्जयं जयतां वरम् <br>सुहोत्रं रन्ति देवं च कक्षीवन्तं तथुशिजम् </div>
<div class="sloka" id="1_sloka167"> <a href="1.htm#1_sloka167">167 </a> <br>bāhlīkaṃ damanaṃ śaibyaṃ śaryātim ajitaṃ jitam<br>viśvāmitram amitraghnam ambarīṣaṃ mahābalam<br>बाह्लीकं दमनं शैब्यं शर्यातिम् अजितं जितम् <br>विश्वामित्रम् अमित्रघ्नम् अम्बरीषं महाबलम् </div>
<div class="sloka" id="1_sloka168"> <a href="1.htm#1_sloka168">168 </a> <br>maruttaṃ manum ikṣvākuṃ gayaṃ bharatam eva ca<br>rāmaṃ dāśarathiṃ caiva śaśabinduṃ bhagīratham<br>मरुत्तं मनुम् इक्ष्वाकुं गयं भरतम् एव च <br>रामं दाशरथिं चैव शशबिन्दुं भगीरथम् </div>
<div class="sloka" id="1_sloka169"> <a href="1.htm#1_sloka169">169 </a> <br>yayātiṃ śubhakarmāṇaṃ devair yo yājitaḥ svayam<br>caityayūpāṅkitā bhūmir yasyeyaṃ savanākarā<br>ययातिं शुभकर्माणं देवैर् यो याजितः स्वयम् <br>चैत्ययूपाङ्किता भूमिर् यस्येयं सवनाकरा </div>
<div class="sloka" id="1_sloka170"> <a href="1.htm#1_sloka170">170 </a> <br>iti rājñāṃ caturviṃśan nāradena surarṣiṇā<br>putraśokābhitaptāya purā śaibyāya kīrtitāḥ<br>इति राज्ञां चतुर्विंशन् नारदेन सुरर्षिणा <br>पुत्रशोकाभितप्ताय पुरा शैब्याय कीर्तिताः </div>
<div class="sloka" id="1_sloka171"> <a href="1.htm#1_sloka171">171 </a> <br>tebhyaś cānye gatāḥ pūrvaṃ rājāno balavattarāḥ<br>mahārathā mahātmānaḥ sarvaiḥ samuditā guṇaiḥ<br>तेभ्यश् चान्ये गताः पूर्वं राजानो बलवत्तराः <br>महारथा महात्मानः सर्वैः समुदिता गुणैः </div>
<div class="sloka" id="1_sloka172"> <a href="1.htm#1_sloka172">172 </a> <br>pūruḥ kurur yaduḥ śūro viṣvag aśvo mahādhṛtiḥ<br>anenā yuvanāśvaś ca kakutstho vikramī raghuḥ<br>पूरुः कुरुर् यदुः शूरो विष्वग् अश्वो महाधृतिः <br>अनेना युवनाश्वश् च ककुत्स्थो विक्रमी रघुः </div>
<div class="sloka" id="1_sloka173"> <a href="1.htm#1_sloka173">173 </a> <br>vijitī vīti hotraś ca bhavaḥ śveto bṛhad guruḥ<br>uśīnaraḥ śatarathaḥ kaṅko duliduho drumaḥ<br>विजिती वीति होत्रश् च भवः श्वेतो बृहद् गुरुः <br>उशीनरः शतरथः कङ्को दुलिदुहो द्रुमः </div>
<div class="sloka" id="1_sloka174"> <a href="1.htm#1_sloka174">174 </a> <br>dambhodbhavaḥ paro venaḥ sagaraḥ saṃkṛtir nimiḥ<br>ajeyaḥ paraśuḥ puṇḍraḥ śambhur devāvṛdho 'naghaḥ<br>दम्भोद्भवः परो वेनः सगरः संकृतिर् निमिः <br>अजेयः परशुः पुण्ड्रः शम्भुर् देवावृधो 'नघः </div>
<div class="sloka" id="1_sloka175"> <a href="1.htm#1_sloka175">175 </a> <br>devāhvayaḥ supratimaḥ supratīko bṛhadrathaḥ<br>mahotsāho vinītātmā sukratur naiṣadho nalaḥ<br>देवाह्वयः सुप्रतिमः सुप्रतीको बृहद्रथः <br>महोत्साहो विनीतात्मा सुक्रतुर् नैषधो नलः </div>
<div class="sloka" id="1_sloka176"> <a href="1.htm#1_sloka176">176 </a> <br>satyavrataḥ śāntabhayaḥ sumitraḥ subalaḥ prabhuḥ<br>jānu jaṅgho 'naraṇyo 'rkaḥ priya bhṛtyaḥ śubhavrataḥ<br>सत्यव्रतः शान्तभयः सुमित्रः सुबलः प्रभुः <br>जानु जङ्घो 'नरण्यो 'र्कः प्रिय भृत्यः शुभव्रतः </div>
<div class="sloka" id="1_sloka177"> <a href="1.htm#1_sloka177">177 </a> <br>balabandhur nirāmardaḥ ketuśṛṅgo bṛhadbalaḥ<br>dhṛṣṭaketur bṛhat ketur dīptaketur nirāmayaḥ<br>बलबन्धुर् निरामर्दः केतुशृङ्गो बृहद्बलः <br>धृष्टकेतुर् बृहत् केतुर् दीप्तकेतुर् निरामयः </div>
<div class="sloka" id="1_sloka178"> <a href="1.htm#1_sloka178">178 </a> <br>avikṣit prabalo dhūrtaḥ kṛtabandhur dṛḍheṣudhiḥ<br>mahāpurāṇaḥ saṃbhāvyaḥ pratyaṅgaḥ parahā śrutiḥ<br>अविक्षित् प्रबलो धूर्तः कृतबन्धुर् दृढेषुधिः <br>महापुराणः संभाव्यः प्रत्यङ्गः परहा श्रुतिः </div>
<div class="sloka" id="1_sloka179"> <a href="1.htm#1_sloka179">179 </a> <br>ete cānye ca bahavaḥ śataśo 'tha sahasraśaḥ<br>śrūyante 'yutaśaś cānye saṃkhyātāś cāpi padmaśaḥ<br>एते चान्ये च बहवः शतशो 'थ सहस्रशः <br>श्रूयन्ते 'युतशश् चान्ये संख्याताश् चापि पद्मशः </div>
<div class="sloka" id="1_sloka180"> <a href="1.htm#1_sloka180">180 </a> <br>hitvā suvipulān bhogān buddhimanto mahābalāḥ<br>rājāno nidhanaṃ prāptās tava putrair mahattamāḥ<br>हित्वा सुविपुलान् भोगान् बुद्धिमन्तो महाबलाः <br>राजानो निधनं प्राप्तास् तव पुत्रैर् महत्तमाः </div>
<div class="sloka" id="1_sloka181"> <a href="1.htm#1_sloka181">181 </a> <br>yeṣāṃ divyāni karmāṇi vikramas tyāga eva ca<br>māhātmyam api cāstikyaṃ satyatā śaucam ārjavam<br>येषां दिव्यानि कर्माणि विक्रमस् त्याग एव च <br>माहात्म्यम् अपि चास्तिक्यं सत्यता शुचम् आर्जवम् </div>
<div class="sloka" id="1_sloka182"> <a href="1.htm#1_sloka182">182 </a> <br>vidvadbhiḥ kathyate loke purāṇaiḥ kavi sattamaiḥ<br>sarvarddhi guṇasaṃpannās te cāpi nidhanaṃ gatāḥ<br>विद्वद्भिः कथ्यते लोके पुराणैः कवि सत्तमैः <br>सर्वर्द्धि गुणसंपन्नास् ते चापि निधनं गताः </div>
<div class="sloka" id="1_sloka183"> <a href="1.htm#1_sloka183">183 </a> <br>tava putrā durātmānaḥ prataptāś caiva manyunā<br>lubdhā durvṛtta bhūyiṣṭhā na tāñ śocitum arhasi<br>तव पुत्रा दुरात्मानः प्रतप्ताश् चैव मन्युना <br>लुब्धा दुर्वृत्त भूयिष्ठा न ताञ् शोचितुम् अर्हसि </div>
<div class="sloka" id="1_sloka184"> <a href="1.htm#1_sloka184">184 </a> <br>śrutavān asi medhāvī buddhimān prājñasaṃmataḥ<br>yeṣāṃ śāstrānugā buddhir na te muhyanti bhārata<br>श्रुतवान् असि मेधावी बुद्धिमान् प्राज्ञसंमतः <br>येषां शास्त्रानुगा बुद्धिर् न ते मुह्यन्ति भारत </div>
<div class="sloka" id="1_sloka185"> <a href="1.htm#1_sloka185">185 </a> <br>nigrahānugrahau cāpi viditau te narādhipa<br>nātyantam evānuvṛttiḥ śrūyate putra rakṣaṇe<br>निग्रहानुग्रहु चापि विदितु ते नराधिप <br>नात्यन्तम् एवानुवृत्तिः श्रूयते पुत्र रक्षणे </div>
<div class="sloka" id="1_sloka186"> <a href="1.htm#1_sloka186">186 </a> <br>bhavitavyaṃ tathā tac ca nātaḥ śocitum arhasi<br>daivaṃ prajñā viśeṣeṇa ko nivartitum arhati<br>भवितव्यं तथा तच् च नातः शोचितुम् अर्हसि <br>दैवं प्रज्ञा विशेषेण को निवर्तितुम् अर्हति </div>
<div class="sloka" id="1_sloka187"> <a href="1.htm#1_sloka187">187 </a> <br>vidhātṛvihitaṃ mārgaṃ na kaś cid ativartate<br>kālamūlam idaṃ sarvaṃ bhāvābhāvau sukhāsukhe<br>विधातृविहितं मार्गं न कश् चिद् अतिवर्तते <br>कालमूलम् इदं सर्वं भावाभावु सुखासुखे </div>
<div class="sloka" id="1_sloka188"> <a href="1.htm#1_sloka188">188 </a> <br>kālaḥ pacati bhūtāni kālaḥ saṃharati prajāḥ<br>nirdahantaṃ prajāḥ kālaṃ kālaḥ śamayate punaḥ<br>कालः पचति भूतानि कालः संहरति प्रजाः <br>निर्दहन्तं प्रजाः कालं कालः शमयते पुनः </div>
<div class="sloka" id="1_sloka189"> <a href="1.htm#1_sloka189">189 </a> <br>kālo vikurute bhāvān sarvāṁl loke śubhāśubhān<br>kālaḥ saṃkṣipate sarvāḥ prajā visṛjate punaḥ<br>kālaḥ sarveṣu bhūteṣu caraty avidhṛtaḥ samaḥ<br>कालो विकुरुते भावान् सर्वाṁल् लोके शुभाशुभान् <br>कालः संक्षिपते सर्वाः प्रजा विसृजते पुनः <br>कालः सर्वेषु भूतेषु चरत्य् अविधृतः समः </div>
<div class="sloka" id="1_sloka190"> <a href="1.htm#1_sloka190">190 </a> <br>atītānāgatā bhāvā ye ca vartanti sāṃpratam<br>tān kālanirmitān buddhvā na saṃjñāṃ hātum arhasi<br>अतीतानागता भावा ये च वर्तन्ति सांप्रतम् <br>तान् कालनिर्मितान् बुद्ध्वा न संज्ञां हातुम् अर्हसि </div>
<div class="sloka" id="1_sloka191"> <a href="1.htm#1_sloka191">191 </a> <br>[s]<br>atropaniṣadaṃ puṇyāṃ kṛṣṇadvaipāyano 'bravīt<br>bhāratādhyayanāt puṇyād api pādam adhīyataḥ<br>śraddadhānasya pūyante sarvapāpāny aśeṣataḥ<br>[स्] <br>अत्रोपनिषदं पुण्यां कृष्णद्वैपायनो 'ब्रवीत् <br>भारताध्ययनात् पुण्याद् अपि पादम् अधीयतः <br>श्रद्दधानस्य पूयन्ते सर्वपापान्य् अशेषतः </div>
<div class="sloka" id="1_sloka192"> <a href="1.htm#1_sloka192">192 </a> <br>devarṣayo hy atra puṇyā brahma rājarṣayas tathā<br>kīrtyante śubhakarmāṇas tathā yakṣamahoragāḥ<br>देवर्षयो ह्य् अत्र पुण्या ब्रह्म राजर्षयस् तथा <br>कीर्त्यन्ते शुभकर्माणस् तथा यक्षमहोरगाः </div>
<div class="sloka" id="1_sloka193"> <a href="1.htm#1_sloka193">193 </a> <br>bhagavān vāsudevaś ca kīrtyate 'tra sanātanaḥ<br>sa hi satyam ṛtaṃ caiva pavitraṃ puṇyam eva ca<br>भगवान् वासुदेवश् च कीर्त्यते 'त्र सनातनः <br>स हि सत्यम् ऋतं चैव पवित्रं पुण्यम् एव च </div>
<div class="sloka" id="1_sloka194"> <a href="1.htm#1_sloka194">194 </a> <br>śāśvataṃ brahma paramaṃ dhruvaṃ jyotiḥ sanātanam<br>yasya divyāni karmāṇi kathayanti manīṣiṇaḥ<br>शाश्वतं ब्रह्म परमं ध्रुवं ज्योतिः सनातनम् <br>यस्य दिव्यानि कर्माणि कथयन्ति मनीषिणः </div>
<div class="sloka" id="1_sloka195"> <a href="1.htm#1_sloka195">195 </a> <br>asat sat sad asac caiva yasmād devāt pravartate<br>saṃtatiś ca pravṛttiś ca janmamṛtyuḥ punarbhavaḥ<br>असत् सत् सद् असच् चैव यस्माद् देवात् प्रवर्तते <br>संततिश् च प्रवृत्तिश् च जन्ममृत्युः पुनर्भवः </div>
<div class="sloka" id="1_sloka196"> <a href="1.htm#1_sloka196">196 </a> <br>adhyātmaṃ śrūyate yac ca pañca bhūtaguṇātmakam<br>avyaktādi paraṃ yac ca sa eva parigīyate<br>अध्यात्मं श्रूयते यच् च पञ्च भूतगुणात्मकम् <br>अव्यक्तादि परं यच् च स एव परिगीयते </div>
<div class="sloka" id="1_sloka197"> <a href="1.htm#1_sloka197">197 </a> <br>yat tad yati varā yuktā dhyānayogabalānvitāḥ<br>pratibimbam ivādarśe paśyanty ātmany avasthitam<br>यत् तद् यति वरा युक्ता ध्यानयोगबलान्विताः <br>प्रतिबिम्बम् इवादर्शे पश्यन्त्य् आत्मन्य् अवस्थितम् </div>
<div class="sloka" id="1_sloka198"> <a href="1.htm#1_sloka198">198 </a> <br>śraddadhānaḥ sadodyuktaḥ satyadharmaparāyaṇaḥ<br>āsevann imam adhyāyaṃ naraḥ pāpāt pramucyate<br>श्रद्दधानः सदोद्युक्तः सत्यधर्मपरायणः <br>आसेवन्न् इमम् अध्यायं नरः पापात् प्रमुच्यते </div>
<div class="sloka" id="1_sloka199"> <a href="1.htm#1_sloka199">199 </a> <br>anukramaṇim adhyāyaṃ bhāratasyemam āditaḥ<br>āstikaḥ satataṃ śṛṇvan na kṛcchreṣv avasīdati<br>अनुक्रमणिम् अध्यायं भारतस्येमम् आदितः <br>आस्तिकः सततं शृण्वन् न कृच्छ्रेष्व् अवसीदति </div>
<div class="sloka" id="1_sloka200"> <a href="1.htm#1_sloka200">200 </a> <br>ubhe saṃdhye japan kiṃ cit sadyo mucyeta kilbiṣāt<br>anukramaṇyā yāvat syād ahnā rātryā ca saṃcitam<br>उभे संध्ये जपन् किं चित् सद्यो मुच्येत किल्बिषात् <br>अनुक्रमण्या यावत् स्याद् अह्ना रात्र्या च संचितम् </div>
<div class="sloka" id="1_sloka201"> <a href="1.htm#1_sloka201">201 </a> <br>bhāratasya vapur hy etat satyaṃ cāmṛtam eva ca<br>nava nītaṃ yathā dadhno dvipadāṃ brāhmaṇo yathā<br>भारतस्य वपुर् ह्य् एतत् सत्यं चामृतम् एव च <br>नव नीतं यथा दध्नो द्विपदां ब्राह्मणो यथा </div>
<div class="sloka" id="1_sloka202"> <a href="1.htm#1_sloka202">202 </a> <br>hradānām udadhiḥ śreṣṭho gaur variṣṭhā catuṣpadām<br>yathaitāni variṣṭhāni tathā bharatam ucyate<br>ह्रदानाम् उदधिः श्रेष्ठो गुर् वरिष्ठा चतुष्पदाम् <br>यथैतानि वरिष्ठानि तथा भरतम् उच्यते </div>
<div class="sloka" id="1_sloka203"> <a href="1.htm#1_sloka203">203 </a> <br>yaś cainaṃ śrāvayec chrāddhe brāhmaṇān pādam antataḥ<br>akṣayyam annapānaṃ tat pitṝṃs tasyopatiṣṭhati<br>यश् चैनं श्रावयेच् छ्राद्धे ब्राह्मणान् पादम् अन्ततः <br>अक्षय्यम् अन्नपानं तत् पितঘंस् तस्योपतिष्ठति </div>
<div class="sloka" id="1_sloka204"> <a href="1.htm#1_sloka204">204 </a> <br>itihāsa purāṇābhyāṃ vedaṃ samupabṛṃhayet<br>bibhety alpaśrutād vedo mām ayaṃ pratariṣyati<br>इतिहास पुराणाभ्यां वेदं समुपबृंहयेत् <br>बिभेत्य् अल्पश्रुताद् वेदो माम् अयं प्रतरिष्यति </div>
<div class="sloka" id="1_sloka205"> <a href="1.htm#1_sloka205">205 </a> <br>kārṣṇaṃ vedam imaṃ vidvāñ śrāvayitvārtham aśnute<br>bhrūṇa hatyā kṛtaṃ cāpi pāpaṃ jahyān na saṃśayaḥ<br>कार्ष्णं वेदम् इमं विद्वाञ् श्रावयित्वार्थम् अश्नुते <br>भ्रूण हत्या कृतं चापि पापं जह्यान् न संशयः </div>
<div class="sloka" id="1_sloka206"> <a href="1.htm#1_sloka206">206 </a> <br>ya imaṃ śucir adhyāyaṃ paṭhet parvaṇi parvaṇi<br>adhītaṃ bhārataṃ tena kṛtsnaṃ syād iti me matiḥ<br>य इमं शुचिर् अध्यायं पठेत् पर्वणि पर्वणि <br>अधीतं भारतं तेन कृत्स्नं स्याद् इति मे मतिः </div>
<div class="sloka" id="1_sloka207"> <a href="1.htm#1_sloka207">207 </a> <br>yaś cemaṃ śṛṇuyān nityam ārṣaṃ śraddhāsamanvitaḥ<br>sa dīrgham āyuḥ kīrtiṃ ca svargatiṃ cāpnuyān naraḥ<br>यश् चेमं शृणुयान् नित्यम् आर्षं श्रद्धासमन्वितः <br>स दीर्घम् आयुः कीर्तिं च स्वर्गतिं चाप्नुयान् नरः </div>
<div class="sloka" id="1_sloka208"> <a href="1.htm#1_sloka208">208 </a> <br>catvāra ekato vedā bhārataṃ caikam ekataḥ<br>samāgataiḥ surarṣibhis tulām āropitaṃ purā<br>mahattve ca gurutve ca dhriyamāṇaṃ tato 'dhikam<br>चत्वार एकतो वेदा भारतं चैकम् एकतः <br>समागतैः सुरर्षिभिस् तुलाम् आरोपितं पुरा <br>महत्त्वे च गुरुत्वे च ध्रियमाणं ततो 'धिकम् </div>
<div class="sloka" id="1_sloka209"> <a href="1.htm#1_sloka209">209 </a> <br>mahattvād bhāravattvāc ca mahābhāratam ucyate<br>niruktam asya yo veda sarvapāpaiḥ pramucyate<br>महत्त्वाद् भारवत्त्वाच् च महाभारतम् उच्यते <br>निरुक्तम् अस्य यो वेद सर्वपापैः प्रमुच्यते </div></body></html>