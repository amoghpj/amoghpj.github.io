<html><body><div class="sloka" id="93_sloka1"> <a href="93.htm#93_sloka1">1 </a> <br>[ṣamtanu]<br>āpavo nāma ko nv eṣa vasūnāṃ kiṃ ca duṣkṛtam<br>yasyābhiśāpāt te sarve mānuṣīṃ tanum āgatāḥ<br>[षम्तनु] <br>आपवो नाम को न्व् एष वसूनां किं च दुष्कृतम् <br>यस्याभिशापात् ते सर्वे मानुषीं तनुम् आगताः </div>
<div class="sloka" id="93_sloka2"> <a href="93.htm#93_sloka2">2 </a> <br>anena ca kumāreṇa gaṅgā dattena kiṃ kṛtam<br>yasya caiva kṛtenāyaṃ mānuṣeṣu nivatsyati<br>अनेन च कुमारेण गङ्गा दत्तेन किं कृतम् <br>यस्य चैव कृतेनायं मानुषेषु निवत्स्यति </div>
<div class="sloka" id="93_sloka3"> <a href="93.htm#93_sloka3">3 </a> <br>īśānāḥ sarvalokasya vasavas te ca vai kṛtam<br>mānuṣeṣūdapadyanta tan mamācakṣva jāhnavi<br>ईशानाः सर्वलोकस्य वसवस् ते च वै कृतम् <br>मानुषेषूदपद्यन्त तन् ममाचक्ष्व जाह्नवि </div>
<div class="sloka" id="93_sloka4"> <a href="93.htm#93_sloka4">4 </a> <br>[v]<br>saivam uktā tato gaṅgā rājānam idam abravīt<br>bhartāraṃ jāhnavī devī śaṃtanuṃ puruṣarṣabham<br>[व्] <br>सैवम् उक्ता ततो गङ्गा राजानम् इदम् अब्रवीत् <br>भर्तारं जाह्नवी देवी शंतनुं पुरुषर्षभम् </div>
<div class="sloka" id="93_sloka5"> <a href="93.htm#93_sloka5">5 </a> <br>yaṃ lebhe varuṇaḥ putraṃ purā bharatasattama<br>vasiṣṭho nāma sa muniḥ khyāta āpava ity uta<br>यं लेभे वरुणः पुत्रं पुरा भरतसत्तम <br>वसिष्ठो नाम स मुनिः ख्यात आपव इत्य् उत </div>
<div class="sloka" id="93_sloka6"> <a href="93.htm#93_sloka6">6 </a> <br>tasyāśramapadaṃ puṇyaṃ mṛgapakṣigaṇānvitam<br>meroḥ pārśve nagendrasya sarvartukusumāvṛtam<br>तस्याश्रमपदं पुण्यं मृगपक्षिगणान्वितम् <br>मेरोः पार्श्वे नगेन्द्रस्य सर्वर्तुकुसुमावृतम् </div>
<div class="sloka" id="93_sloka7"> <a href="93.htm#93_sloka7">7 </a> <br>sa vāruṇis tapas tepe tasmin bharatasattama<br>vane puṇyakṛtāṃ śreṣṭhaḥ svādumūlaphalodake<br>स वारुणिस् तपस् तेपे तस्मिन् भरतसत्तम <br>वने पुण्यकृतां श्रेष्ठः स्वादुमूलफलोदके </div>
<div class="sloka" id="93_sloka8"> <a href="93.htm#93_sloka8">8 </a> <br>dakṣasya duhitā yā tu surabhīty atigarvitā<br>gāṃ prajātā tu sā devī kaśyapād bharatarṣabha<br>दक्षस्य दुहिता या तु सुरभीत्य् अतिगर्विता <br>गां प्रजाता तु सा देवी कश्यपाद् भरतर्षभ </div>
<div class="sloka" id="93_sloka9"> <a href="93.htm#93_sloka9">9 </a> <br>anugrahārthaṃ jagataḥ sarvakāmadughāṃ varām<br>tāṃ lebhe gāṃ tu dharmātmā homadhenuṃ sa vāruṇiḥ<br>अनुग्रहार्थं जगतः सर्वकामदुघां वराम् <br>तां लेभे गां तु धर्मात्मा होमधेनुं स वारुणिः </div>
<div class="sloka" id="93_sloka10"> <a href="93.htm#93_sloka10">10 </a> <br>sā tasmiṃs tāpasāraṇye vasantī munisevite<br>cacāra ramye dharmye ca gaur apetabhayā tadā<br>सा तस्मिंस् तापसारण्ये वसन्ती मुनिसेविते <br>चचार रम्ये धर्म्ये च गुर् अपेतभया तदा </div>
<div class="sloka" id="93_sloka11"> <a href="93.htm#93_sloka11">11 </a> <br>atha tad vanam ājagmuḥ kadā cid bharatarṣabha<br>pṛthv ādyā vasavaḥ sarve devadevarṣisevitam<br>अथ तद् वनम् आजग्मुः कदा चिद् भरतर्षभ <br>पृथ्व् आद्या वसवः सर्वे देवदेवर्षिसेवितम् </div>
<div class="sloka" id="93_sloka12"> <a href="93.htm#93_sloka12">12 </a> <br>te sadārā vanaṃ tac ca vyacaranta samantataḥ<br>remire ramaṇīyeṣu parvateṣu vaneṣu ca<br>ते सदारा वनं तच् च व्यचरन्त समन्ततः <br>रेमिरे रमणीयेषु पर्वतेषु वनेषु च </div>
<div class="sloka" id="93_sloka13"> <a href="93.htm#93_sloka13">13 </a> <br>tatraikasya tu bhāryā vai vasor vāsava vikrama<br>sā carantī vane tasmin gāṃ dadarśa sumadhyamā<br>yā sā vasiṣṭhasya muneḥ sarvakāmadhug uttamā<br>तत्रैकस्य तु भार्या वै वसोर् वासव विक्रम <br>सा चरन्ती वने तस्मिन् गां ददर्श सुमध्यमा <br>या सा वसिष्ठस्य मुनेः सर्वकामधुग् उत्तमा </div>
<div class="sloka" id="93_sloka14"> <a href="93.htm#93_sloka14">14 </a> <br>sā vismayasamāviṣṭā śīladraviṇa saṃpadā<br>dive vai darśayām āsa tāṃ gāṃ govṛṣabhekṣaṇa<br>सा विस्मयसमाविष्टा शीलद्रविण संपदा <br>दिवे वै दर्शयाम् आस तां गां गोवृषभेक्षण </div>
<div class="sloka" id="93_sloka15"> <a href="93.htm#93_sloka15">15 </a> <br>svāpīnāṃ ca sudogdhrīṃ ca suvāladhi mukhāṃ śubhām<br>upapannāṃ guṇaiḥ sarvaiḥ śīlenānuttamena ca<br>स्वापीनां च सुदोग्ध्रीं च सुवालधि मुखां शुभाम् <br>उपपन्नां गुणैः सर्वैः शीलेनानुत्तमेन च </div>
<div class="sloka" id="93_sloka16"> <a href="93.htm#93_sloka16">16 </a> <br>evaṃguṇasamāyuktāṃ vasave vasu nandinī<br>darśayām āsa rājendra purā pauravanandana<br>एवंगुणसमायुक्तां वसवे वसु नन्दिनी <br>दर्शयाम् आस राजेन्द्र पुरा पुरवनन्दन </div>
<div class="sloka" id="93_sloka17"> <a href="93.htm#93_sloka17">17 </a> <br>dyaus tadā tāṃ tu dṛṣṭvaiva gāṃ gajendrendra vikrama<br>uvāca rājaṃs tāṃ devīṃ tasyā rūpaguṇān vadan<br>द्युस् तदा तां तु दृष्ट्वैव गां गजेन्द्रेन्द्र विक्रम <br>उवाच राजंस् तां देवीं तस्या रूपगुणान् वदन् </div>
<div class="sloka" id="93_sloka18"> <a href="93.htm#93_sloka18">18 </a> <br>eṣā gaur uttamā devi vāruṇer asitekṣaṇe<br>ṛṣes tasya varārohe yasyedaṃ vanam uttamam<br>एषा गुर् उत्तमा देवि वारुणेर् असितेक्षणे <br>ऋषेस् तस्य वरारोहे यस्येदं वनम् उत्तमम् </div>
<div class="sloka" id="93_sloka19"> <a href="93.htm#93_sloka19">19 </a> <br>asyāḥ kṣīraṃ piben martyaḥ svādu yo vai sumadhyame<br>daśavarṣasahasrāṇi sa jīvet sthirayauvanaḥ<br>अस्याः क्षीरं पिबेन् मर्त्यः स्वादु यो वै सुमध्यमे <br>दशवर्षसहस्राणि स जीवेत् स्थिरयुवनः </div>
<div class="sloka" id="93_sloka20"> <a href="93.htm#93_sloka20">20 </a> <br>etac chrutvā tu sā devī nṛpottama sumadhyamā<br>tam uvācānavadyāṅgī bhartāraṃ dīptatejasam<br>एतच् छ्रुत्वा तु सा देवी नृपोत्तम सुमध्यमा <br>तम् उवाचानवद्याङ्गी भर्तारं दीप्ततेजसम् </div>
<div class="sloka" id="93_sloka21"> <a href="93.htm#93_sloka21">21 </a> <br>asti me mānuṣe loke naradevātmajā sakhī<br>nāmnā jinavatī nāma rūpayauvana śālinī<br>अस्ति मे मानुषे लोके नरदेवात्मजा सखी <br>नाम्ना जिनवती नाम रूपयुवन शालिनी </div>
<div class="sloka" id="93_sloka22"> <a href="93.htm#93_sloka22">22 </a> <br>uśīnarasya rājarṣeḥ satyasaṃdhasya dhīmataḥ<br>duhitā prathitā loke mānuṣe rūpasaṃpadā<br>उशीनरस्य राजर्षेः सत्यसंधस्य धीमतः <br>दुहिता प्रथिता लोके मानुषे रूपसंपदा </div>
<div class="sloka" id="93_sloka23"> <a href="93.htm#93_sloka23">23 </a> <br>tasyā hetor mahābhāga savatsāṃ gāṃ mamepsitām<br>ānayasvāmara śreṣṭha tvaritaṃ puṇyavardhana<br>तस्या हेतोर् महाभाग सवत्सां गां ममेप्सिताम् <br>आनयस्वामर श्रेष्ठ त्वरितं पुण्यवर्धन </div>
<div class="sloka" id="93_sloka24"> <a href="93.htm#93_sloka24">24 </a> <br>yāvad asyāḥ payaḥ pītvā sā sakhī mama mānada<br>mānuṣeṣu bhavatv ekā jarā rogavivarjitā<br>यावद् अस्याः पयः पीत्वा सा सखी मम मानद <br>मानुषेषु भवत्व् एका जरा रोगविवर्जिता </div>
<div class="sloka" id="93_sloka25"> <a href="93.htm#93_sloka25">25 </a> <br>etan mama mahābhāga kartum arhasy anindita<br>priyaṃ priyataraṃ hy asmān nāsi me 'nyat kathaṃ cana<br>एतन् मम महाभाग कर्तुम् अर्हस्य् अनिन्दित <br>प्रियं प्रियतरं ह्य् अस्मान् नासि मे 'न्यत् कथं चन </div>
<div class="sloka" id="93_sloka26"> <a href="93.htm#93_sloka26">26 </a> <br>etac chrutvā vacas tasyā devyāḥ priyacikīrṣayā<br>pṛthv ādyair bhrātṛbhiḥ sārdhaṃ dyaus tadā tāṃ jahāra gām<br>एतच् छ्रुत्वा वचस् तस्या देव्याः प्रियचिकीर्षया <br>पृथ्व् आद्यैर् भ्रातृभिः सार्धं द्युस् तदा तां जहार गाम् </div>
<div class="sloka" id="93_sloka27"> <a href="93.htm#93_sloka27">27 </a> <br>tayā kamalapatrākṣyā niyukto dyaus tadā nṛpaḥ<br>ṛṣes tasya tapas tīvraṃ na śaśāka nirīkṣitum<br>hṛtā gauḥ sā tadā tena prapātas tu na tarkitaḥ<br>तया कमलपत्राक्ष्या नियुक्तो द्युस् तदा नृपः <br>ऋषेस् तस्य तपस् तीव्रं न शशाक निरीक्षितुम् <br>हृता गुः सा तदा तेन प्रपातस् तु न तर्कितः </div>
<div class="sloka" id="93_sloka28"> <a href="93.htm#93_sloka28">28 </a> <br>athāśramapadaṃ prāptaḥ phalāny ādāya vāruṇiḥ<br>na cāpaśyata gāṃ tatra savatsāṃ kānanottame<br>अथाश्रमपदं प्राप्तः फलान्य् आदाय वारुणिः <br>न चापश्यत गां तत्र सवत्सां काननोत्तमे </div>
<div class="sloka" id="93_sloka29"> <a href="93.htm#93_sloka29">29 </a> <br>tataḥ sa mṛgayām āsa vane tasmiṃs tapodhanaḥ<br>nādhyagacchac ca mṛgayaṃs tāṃ gāṃ munir udāradhīḥ<br>ततः स मृगयाम् आस वने तस्मिंस् तपोधनः <br>नाध्यगच्छच् च मृगयंस् तां गां मुनिर् उदारधीः </div>
<div class="sloka" id="93_sloka30"> <a href="93.htm#93_sloka30">30 </a> <br>jñātvā tathāpanītāṃ tāṃ vasubhir divyadarśanaḥ<br>yayau krodhavaśaṃ sadyaḥ śaśāpa ca vasūṃs tadā<br>ज्ञात्वा तथापनीतां तां वसुभिर् दिव्यदर्शनः <br>ययु क्रोधवशं सद्यः शशाप च वसूंस् तदा </div>
<div class="sloka" id="93_sloka31"> <a href="93.htm#93_sloka31">31 </a> <br>yasmān me vasavo jahrur gāṃ vai dogdhrīṃ suvāladhim<br>tasmāt sarve janiṣyanti mānuṣeṣu na saṃśayaḥ<br>यस्मान् मे वसवो जह्रुर् गां वै दोग्ध्रीं सुवालधिम् <br>तस्मात् सर्वे जनिष्यन्ति मानुषेषु न संशयः </div>
<div class="sloka" id="93_sloka32"> <a href="93.htm#93_sloka32">32 </a> <br>evaṃ śaśāpa bhagavān vasūṃs tān munisattamaḥ<br>vaśaṃ kopasya saṃprāpta āpavo bharatarṣabha<br>एवं शशाप भगवान् वसूंस् तान् मुनिसत्तमः <br>वशं कोपस्य संप्राप्त आपवो भरतर्षभ </div>
<div class="sloka" id="93_sloka33"> <a href="93.htm#93_sloka33">33 </a> <br>śaptvā ca tān mahābhāgas tapasy eva mano dadhe<br>evaṃ sa śaptavān rājan vasūn aṣṭau tapodhanaḥ<br>mahāprabhāvo brahmarṣir devān roṣasamanvitaḥ<br>शप्त्वा च तान् महाभागस् तपस्य् एव मनो दधे <br>एवं स शप्तवान् राजन् वसून् अष्टु तपोधनः <br>महाप्रभावो ब्रह्मर्षिर् देवान् रोषसमन्वितः </div>
<div class="sloka" id="93_sloka34"> <a href="93.htm#93_sloka34">34 </a> <br>athāśramapadaṃ prāpya taṃ sma bhūyo mahātmanaḥ<br>śaptāḥ sma iti jānanta ṛṣiṃ tam upacakramuḥ<br>अथाश्रमपदं प्राप्य तं स्म भूयो महात्मनः <br>शप्ताः स्म इति जानन्त ऋषिं तम् उपचक्रमुः </div>
<div class="sloka" id="93_sloka35"> <a href="93.htm#93_sloka35">35 </a> <br>prasādayantas tam ṛṣiṃ vasavaḥ pārthivarṣabha<br>na lebhire ca tasmāt te prasādam ṛṣisattamāt<br>āpavāt puruṣavyāghra sarvadharmaviśāradāt<br>प्रसादयन्तस् तम् ऋषिं वसवः पार्थिवर्षभ <br>न लेभिरे च तस्मात् ते प्रसादम् ऋषिसत्तमात् <br>आपवात् पुरुषव्याघ्र सर्वधर्मविशारदात् </div>
<div class="sloka" id="93_sloka36"> <a href="93.htm#93_sloka36">36 </a> <br>uvāca ca sa dharmātmā sapta yūyaṃ dharādayaḥ<br>anusaṃvatsarāc chāpamokṣaṃ vai samavāpsyatha<br>उवाच च स धर्मात्मा सप्त यूयं धरादयः <br>अनुसंवत्सराच् छापमोक्षं वै समवाप्स्यथ </div>
<div class="sloka" id="93_sloka37"> <a href="93.htm#93_sloka37">37 </a> <br>ayaṃ tu yatkṛte yūyaṃ mayā śaptāḥ sa vatsyati<br>dyaus tadā mānuṣe loke dīrghakālaṃ svakarmaṇā<br>अयं तु यत्कृते यूयं मया शप्ताः स वत्स्यति <br>द्युस् तदा मानुषे लोके दीर्घकालं स्वकर्मणा </div>
<div class="sloka" id="93_sloka38"> <a href="93.htm#93_sloka38">38 </a> <br>nānṛtaṃ tac cikīrṣāmi yuṣmān kruddho yad abruvam<br>na prajāsyati cāpy eṣa mānuṣeṣu mahāmanāḥ<br>नानृतं तच् चिकीर्षामि युष्मान् क्रुद्धो यद् अब्रुवम् <br>न प्रजास्यति चाप्य् एष मानुषेषु महामनाः </div>
<div class="sloka" id="93_sloka39"> <a href="93.htm#93_sloka39">39 </a> <br>bhaviṣyati ca dharmātmā sarvaśāstraviśāradaḥ<br>pituḥ priyahite yuktaḥ strī bhogān varjayiṣyati<br>evam uktvā vasūn sarvāñ jagāma bhagavān ṛṣiḥ<br>भविष्यति च धर्मात्मा सर्वशास्त्रविशारदः <br>पितुः प्रियहिते युक्तः स्त्री भोगान् वर्जयिष्यति <br>एवम् उक्त्वा वसून् सर्वाञ् जगाम भगवान् ऋषिः </div>
<div class="sloka" id="93_sloka40"> <a href="93.htm#93_sloka40">40 </a> <br>tato mām upajagmus te samastā vasavas tadā<br>ayācanta ca māṃ rājan varaṃ sa ca mayā kṛtaḥ<br>jātāñ jātān prakṣipāsmān svayaṃ gaṅge tvam ambhasi<br>ततो माम् उपजग्मुस् ते समस्ता वसवस् तदा <br>अयाचन्त च मां राजन् वरं स च मया कृतः <br>जाताञ् जातान् प्रक्षिपास्मान् स्वयं गङ्गे त्वम् अम्भसि </div>
<div class="sloka" id="93_sloka41"> <a href="93.htm#93_sloka41">41 </a> <br>evaṃ teṣām ahaṃ samyak śaptānāṃ rājasattama<br>mokṣārthaṃ mānuṣāl lokād yathāvat kṛtavaty aham<br>एवं तेषाम् अहं सम्यक् शप्तानां राजसत्तम <br>मोक्षार्थं मानुषाल् लोकाद् यथावत् कृतवत्य् अहम् </div>
<div class="sloka" id="93_sloka42"> <a href="93.htm#93_sloka42">42 </a> <br>ayaṃ śāpād ṛṣes tasya eka eva nṛpottama<br>dyau rājan mānuṣe loke ciraṃ vatsyati bhārata<br>अयं शापाद् ऋषेस् तस्य एक एव नृपोत्तम <br>द्यु राजन् मानुषे लोके चिरं वत्स्यति भारत </div>
<div class="sloka" id="93_sloka43"> <a href="93.htm#93_sloka43">43 </a> <br>etad ākhyāya sā devī tatraivāntaradhīyata<br>ādāya ca kumāraṃ taṃ jagāmātha yathepsitam<br>एतद् आख्याय सा देवी तत्रैवान्तरधीयत <br>आदाय च कुमारं तं जगामाथ यथेप्सितम् </div>
<div class="sloka" id="93_sloka44"> <a href="93.htm#93_sloka44">44 </a> <br>sa tu devavrato nāma gāṅgeya iti cābhavat<br>dvināmā śaṃtanoḥ putraḥ śaṃtanor adhiko guṇaiḥ<br>स तु देवव्रतो नाम गाङ्गेय इति चाभवत् <br>द्विनामा शंतनोः पुत्रः शंतनोर् अधिको गुणैः </div>
<div class="sloka" id="93_sloka45"> <a href="93.htm#93_sloka45">45 </a> <br>śaṃtanuś cāpi śokārto jagāma svapuraṃ tataḥ<br>tasyāhaṃ kīrtayiṣyāmi śaṃtanor amitān guṇān<br>शंतनुश् चापि शोकार्तो जगाम स्वपुरं ततः <br>तस्याहं कीर्तयिष्यामि शंतनोर् अमितान् गुणान् </div></body></html>