<html><body><div class="sloka" id="94_sloka1"> <a href="94.htm#94_sloka1">1 </a> <br>[v]<br>sa evaṃ śaṃtanur dhīmān devarājarṣisatkṛtaḥ<br>dharmātmā sarvalokeṣu satyavāg iti viśrutaḥ<br>[व्] <br>स एवं शंतनुर् धीमान् देवराजर्षिसत्कृतः <br>धर्मात्मा सर्वलोकेषु सत्यवाग् इति विश्रुतः </div>
<div class="sloka" id="94_sloka2"> <a href="94.htm#94_sloka2">2 </a> <br>damo dānaṃ kṣamā buddhir hrīr dhṛtis teja uttamam<br>nityāny āsan mahāsattve śaṃtanau puruṣarṣabhe<br>दमो दानं क्षमा बुद्धिर् ह्रीर् धृतिस् तेज उत्तमम् <br>नित्यान्य् आसन् महासत्त्वे शंतनु पुरुषर्षभे </div>
<div class="sloka" id="94_sloka3"> <a href="94.htm#94_sloka3">3 </a> <br>evaṃ sa guṇasaṃpanno dharmārthakuśalo nṛpaḥ<br>āsīd bharata vaṃśasya goptā sādhu janasya ca<br>एवं स गुणसंपन्नो धर्मार्थकुशलो नृपः <br>आसीद् भरत वंशस्य गोप्ता साधु जनस्य च </div>
<div class="sloka" id="94_sloka4"> <a href="94.htm#94_sloka4">4 </a> <br>kambugrīvaḥ pṛthu vyaṃso mattavāraṇavikramaḥ<br>dharma eva paraḥ kāmād arthāc ceti vyavasthitaḥ<br>कम्बुग्रीवः पृथु व्यंसो मत्तवारणविक्रमः <br>धर्म एव परः कामाद् अर्थाच् चेति व्यवस्थितः </div>
<div class="sloka" id="94_sloka5"> <a href="94.htm#94_sloka5">5 </a> <br>etāny āsan mahāsattve śaṃtanau bharatarṣabha<br>na cāsya sadṛśaḥ kaś cit kṣatriyo dharmato 'bhavat<br>एतान्य् आसन् महासत्त्वे शंतनु भरतर्षभ <br>न चास्य सदृशः कश् चित् क्षत्रियो धर्मतो 'भवत् </div>
<div class="sloka" id="94_sloka6"> <a href="94.htm#94_sloka6">6 </a> <br>vartamānaṃ hi dharme sve sarvadharmavidāṃ varam<br>taṃ mahīpā mahīpālaṃ rājarājye 'bhyaṣecayan<br>वर्तमानं हि धर्मे स्वे सर्वधर्मविदां वरम् <br>तं महीपा महीपालं राजराज्ये 'भ्यषेचयन् </div>
<div class="sloka" id="94_sloka7"> <a href="94.htm#94_sloka7">7 </a> <br>vītaśokabhayābādhāḥ sukhasvapnavibodhanāḥ<br>prati bhārata goptāraṃ samapadyanta bhūmipāḥ<br>वीतशोकभयाबाधाः सुखस्वप्नविबोधनाः <br>प्रति भारत गोप्तारं समपद्यन्त भूमिपाः </div>
<div class="sloka" id="94_sloka8"> <a href="94.htm#94_sloka8">8 </a> <br>śaṃtanu pramukhair gupte loke nṛpatibhis tadā<br>niyamāt sarvavarṇānāṃ brahmottaram avartata<br>शंतनु प्रमुखैर् गुप्ते लोके नृपतिभिस् तदा <br>नियमात् सर्ववर्णानां ब्रह्मोत्तरम् अवर्तत </div>
<div class="sloka" id="94_sloka9"> <a href="94.htm#94_sloka9">9 </a> <br>brahma paryacarat kṣatraṃ viśaḥ kṣatram anuvratāḥ<br>brahmakṣatrānuraktāś ca śūdrāḥ paryacaran viśaḥ<br>ब्रह्म पर्यचरत् क्षत्रं विशः क्षत्रम् अनुव्रताः <br>ब्रह्मक्षत्रानुरक्ताश् च शूद्राः पर्यचरन् विशः </div>
<div class="sloka" id="94_sloka10"> <a href="94.htm#94_sloka10">10 </a> <br>sa hāstinapure ramye kurūṇāṃ puṭabhedane<br>vasan sāgaraparyantām anvaśād vai vasuṃdharām<br>स हास्तिनपुरे रम्ये कुरूणां पुटभेदने <br>वसन् सागरपर्यन्ताम् अन्वशाद् वै वसुंधराम् </div>
<div class="sloka" id="94_sloka11"> <a href="94.htm#94_sloka11">11 </a> <br>sa devarājasadṛśo dharmajñaḥ satyavāg ṛjuḥ<br>dānadharmatapo yogāc chriyā paramayā yutaḥ<br>स देवराजसदृशो धर्मज्ञः सत्यवाग् ऋजुः <br>दानधर्मतपो योगाच् छ्रिया परमया युतः </div>
<div class="sloka" id="94_sloka12"> <a href="94.htm#94_sloka12">12 </a> <br>arāgadveṣasaṃyuktaḥ somavat priyadarśanaḥ<br>tejasā sūryasaṃkāśo vāyuvegasamo jave<br>antakapratimaḥ kope kṣamayā pṛthivīsamaḥ<br>अरागद्वेषसंयुक्तः सोमवत् प्रियदर्शनः <br>तेजसा सूर्यसंकाशो वायुवेगसमो जवे <br>अन्तकप्रतिमः कोपे क्षमया पृथिवीसमः </div>
<div class="sloka" id="94_sloka13"> <a href="94.htm#94_sloka13">13 </a> <br>vadhaḥ paśuvarāhāṇāṃ tathaiva mṛgapakṣiṇām<br>śaṃtanau pṛthivīpāle nāvartata vṛthā nṛpaḥ<br>वधः पशुवराहाणां तथैव मृगपक्षिणाम् <br>शंतनु पृथिवीपाले नावर्तत वृथा नृपः </div>
<div class="sloka" id="94_sloka14"> <a href="94.htm#94_sloka14">14 </a> <br>dharmabrahmottare rājye śaṃtanur vinayātmavān<br>samaṃ śaśāsa bhūtāni kāmarāgavivarjitaḥ<br>धर्मब्रह्मोत्तरे राज्ये शंतनुर् विनयात्मवान् <br>समं शशास भूतानि कामरागविवर्जितः </div>
<div class="sloka" id="94_sloka15"> <a href="94.htm#94_sloka15">15 </a> <br>devarṣipitṛyajñārtham ārabhyanta tadā kriyāḥ<br>na cādharmeṇa keṣāṃ cit prāṇinām abhavad vadhaḥ<br>देवर्षिपितृयज्ञार्थम् आरभ्यन्त तदा क्रियाः <br>न चाधर्मेण केषां चित् प्राणिनाम् अभवद् वधः </div>
<div class="sloka" id="94_sloka16"> <a href="94.htm#94_sloka16">16 </a> <br>asukhānām anāthānāṃ tiryagyoniṣu vartatām<br>sa eva rājā bhūtānāṃ sarveṣām abhavat pitā<br>असुखानाम् अनाथानां तिर्यग्योनिषु वर्तताम् <br>स एव राजा भूतानां सर्वेषाम् अभवत् पिता </div>
<div class="sloka" id="94_sloka17"> <a href="94.htm#94_sloka17">17 </a> <br>tasmin kurupatiśreṣṭhe rājarājeśvare sati<br>śritā vāg abhavat satyaṃ dānadharmāśritaṃ manaḥ<br>तस्मिन् कुरुपतिश्रेष्ठे राजराजेश्वरे सति <br>श्रिता वाग् अभवत् सत्यं दानधर्माश्रितं मनः </div>
<div class="sloka" id="94_sloka18"> <a href="94.htm#94_sloka18">18 </a> <br>sa samāḥ ṣoḍaśāṣṭau ca catasro 'ṣṭau tathāparāḥ<br>ratim aprāpnuvan strīṣu babhūva vanagocaraḥ<br>स समाः षोडशाष्टु च चतस्रो 'ष्टु तथापराः <br>रतिम् अप्राप्नुवन् स्त्रीषु बभूव वनगोचरः </div>
<div class="sloka" id="94_sloka19"> <a href="94.htm#94_sloka19">19 </a> <br>tathārūpas tathācāras tathā vṛttas tathā śrutaḥ<br>gāṅgeyas tasya putro 'bhūn nāmnā devavrato vasuḥ<br>तथारूपस् तथाचारस् तथा वृत्तस् तथा श्रुतः <br>गाङ्गेयस् तस्य पुत्रो 'भून् नाम्ना देवव्रतो वसुः </div>
<div class="sloka" id="94_sloka20"> <a href="94.htm#94_sloka20">20 </a> <br>sarvāstreṣu sa niṣṇātaḥ pārthiveṣv itareṣu ca<br>mahābalo mahāsattvo mahāvīryo mahārathaḥ<br>सर्वास्त्रेषु स निष्णातः पार्थिवेष्व् इतरेषु च <br>महाबलो महासत्त्वो महावीर्यो महारथः </div>
<div class="sloka" id="94_sloka21"> <a href="94.htm#94_sloka21">21 </a> <br>sa kadā cin mṛgaṃ viddhvā gaṅgām anusaran nadīm<br>bhāgīrathīm alpajalāṃ śaṃtanur dṛṣṭavān nṛpaḥ<br>स कदा चिन् मृगं विद्ध्वा गङ्गाम् अनुसरन् नदीम् <br>भागीरथीम् अल्पजलां शंतनुर् दृष्टवान् नृपः </div>
<div class="sloka" id="94_sloka22"> <a href="94.htm#94_sloka22">22 </a> <br>tāṃ dṛṣṭvā cintayām āsa śaṃtanuḥ puruṣarṣabhaḥ<br>syandate kiṃ nv iyaṃ nādya saricchreṣṭhā yathā purā<br>तां दृष्ट्वा चिन्तयाम् आस शंतनुः पुरुषर्षभः <br>स्यन्दते किं न्व् इयं नाद्य सरिच्छ्रेष्ठा यथा पुरा </div>
<div class="sloka" id="94_sloka23"> <a href="94.htm#94_sloka23">23 </a> <br>tato nimittam anvicchan dadarśa sa mahāmanāḥ<br>kumāraṃ rūpasaṃpannaṃ bṛhantaṃ cārudarśanam<br>ततो निमित्तम् अन्विच्छन् ददर्श स महामनाः <br>कुमारं रूपसंपन्नं बृहन्तं चारुदर्शनम् </div>
<div class="sloka" id="94_sloka24"> <a href="94.htm#94_sloka24">24 </a> <br>divyam astraṃ vikurvāṇaṃ yathā devaṃ puraṃdaram<br>kṛtsnāṃ gaṅgāṃ samāvṛtya śarais tīkṣṇair avasthitam<br>दिव्यम् अस्त्रं विकुर्वाणं यथा देवं पुरंदरम् <br>कृत्स्नां गङ्गां समावृत्य शरैस् तीक्ष्णैर् अवस्थितम् </div>
<div class="sloka" id="94_sloka25"> <a href="94.htm#94_sloka25">25 </a> <br>tāṃ śarair āvṛtāṃ dṛṣṭvā nadīṃ gaṅgāṃ tad antike<br>abhavad vismito rājā karma dṛṣṭvātimānuṣam<br>तां शरैर् आवृतां दृष्ट्वा नदीं गङ्गां तद् अन्तिके <br>अभवद् विस्मितो राजा कर्म दृष्ट्वातिमानुषम् </div>
<div class="sloka" id="94_sloka26"> <a href="94.htm#94_sloka26">26 </a> <br>jātamātraṃ purā dṛṣṭaṃ taṃ putraṃ śaṃtanus tadā<br>nopalebhe smṛtiṃ dhīmān abhijñātuṃ tam ātmajam<br>जातमात्रं पुरा दृष्टं तं पुत्रं शंतनुस् तदा <br>नोपलेभे स्मृतिं धीमान् अभिज्ञातुं तम् आत्मजम् </div>
<div class="sloka" id="94_sloka27"> <a href="94.htm#94_sloka27">27 </a> <br>sa tu taṃ pitaraṃ dṛṣṭvā mohayām āsa māyayā<br>saṃmohya tu tataḥ kṣipraṃ tatraivāntaradhīyata<br>स तु तं पितरं दृष्ट्वा मोहयाम् आस मायया <br>संमोह्य तु ततः क्षिप्रं तत्रैवान्तरधीयत </div>
<div class="sloka" id="94_sloka28"> <a href="94.htm#94_sloka28">28 </a> <br>tad adbhutaṃ tadā dṛṣṭvā tatra rājā sa śaṃtanuḥ<br>śaṅkamānaḥ sutaṃ gaṅgām abravīd darśayeti ha<br>तद् अद्भुतं तदा दृष्ट्वा तत्र राजा स शंतनुः <br>शङ्कमानः सुतं गङ्गाम् अब्रवीद् दर्शयेति ह </div>
<div class="sloka" id="94_sloka29"> <a href="94.htm#94_sloka29">29 </a> <br>darśayām āsa taṃ gaṅgā bibhratī rūpam uttamam<br>gṛhītvā dakṣiṇe pāṇau taṃ kumāram alaṃkṛtam<br>दर्शयाम् आस तं गङ्गा बिभ्रती रूपम् उत्तमम् <br>गृहीत्वा दक्षिणे पाणु तं कुमारम् अलंकृतम् </div>
<div class="sloka" id="94_sloka30"> <a href="94.htm#94_sloka30">30 </a> <br>alaṃkṛtām ābharaṇair arajo 'mbaradhāriṇīm<br>dṛṣṭapūrvām api satīṃ nābhyajānāt sa śaṃtanuḥ<br>अलंकृताम् आभरणैर् अरजो 'म्बरधारिणीम् <br>दृष्टपूर्वाम् अपि सतीं नाभ्यजानात् स शंतनुः </div>
<div class="sloka" id="94_sloka31"> <a href="94.htm#94_sloka31">31 </a> <br>[g]<br>yaṃ putram aṣṭamaṃ rājaṃs tvaṃ purā mayy ajāyithāḥ<br>sa te 'yaṃ puruṣavyāghra nayasvainaṃ gṛhāntikam<br>[ग्] <br>यं पुत्रम् अष्टमं राजंस् त्वं पुरा मय्य् अजायिथाः <br>स ते 'यं पुरुषव्याघ्र नयस्वैनं गृहान्तिकम् </div>
<div class="sloka" id="94_sloka32"> <a href="94.htm#94_sloka32">32 </a> <br>vedān adhijage sāṅgān vasiṣṭhād eva vīryavān<br>kṛtāstraḥ parameṣvāso devarājasamo yudhi<br>वेदान् अधिजगे साङ्गान् वसिष्ठाद् एव वीर्यवान् <br>कृतास्त्रः परमेष्वासो देवराजसमो युधि </div>
<div class="sloka" id="94_sloka33"> <a href="94.htm#94_sloka33">33 </a> <br>surāṇāṃ saṃmato nityam asurāṇāṃ ca bhārata<br>uśanā veda yac chāstram ayaṃ tad veda sarvaśaḥ<br>सुराणां संमतो नित्यम् असुराणां च भारत <br>उशना वेद यच् छास्त्रम् अयं तद् वेद सर्वशः </div>
<div class="sloka" id="94_sloka34"> <a href="94.htm#94_sloka34">34 </a> <br>tathaivāṅgirasaḥ putraḥ surāsuranamaskṛtaḥ<br>yad veda śāstraṃ tac cāpi kṛtsnam asmin pratiṣṭhitam<br>tava putre mahābāhau sāṅgopāṅgaṃ mahātmani<br>तथैवाङ्गिरसः पुत्रः सुरासुरनमस्कृतः <br>यद् वेद शास्त्रं तच् चापि कृत्स्नम् अस्मिन् प्रतिष्ठितम् <br>तव पुत्रे महाबाहु साङ्गोपाङ्गं महात्मनि </div>
<div class="sloka" id="94_sloka35"> <a href="94.htm#94_sloka35">35 </a> <br>ṛṣiḥ parair anādhṛṣyo jāmadagnyaḥ pratāpavān<br>yad astraṃ veda rāmaś ca tad apy asmin pratiṣṭhitam<br>ऋषिः परैर् अनाधृष्यो जामदग्न्यः प्रतापवान् <br>यद् अस्त्रं वेद रामश् च तद् अप्य् अस्मिन् प्रतिष्ठितम् </div>
<div class="sloka" id="94_sloka36"> <a href="94.htm#94_sloka36">36 </a> <br>maheṣvāsam imaṃ rājan rājadharmārthakovidam<br>mayā dattaṃ nijaṃ putraṃ vīraṃ vīra gṛhān naya<br>महेष्वासम् इमं राजन् राजधर्मार्थकोविदम् <br>मया दत्तं निजं पुत्रं वीरं वीर गृहान् नय </div>
<div class="sloka" id="94_sloka37"> <a href="94.htm#94_sloka37">37 </a> <br>[v]<br>tayaivaṃ samanujñātaḥ putram ādāya śaṃtanuḥ<br>bhrājamānaṃ yathādityam āyayau svapuraṃ prati<br>[व्] <br>तयैवं समनुज्ञातः पुत्रम् आदाय शंतनुः <br>भ्राजमानं यथादित्यम् आययु स्वपुरं प्रति </div>
<div class="sloka" id="94_sloka38"> <a href="94.htm#94_sloka38">38 </a> <br>pauravaḥ svapuraṃ gatvā puraṃdara puropamam<br>sarvakāmasamṛddhārthaṃ mene ātmānam ātmanā<br>pauraveṣu tataḥ putraṃ yauvarājye 'bhyaṣecayat<br>पुरवः स्वपुरं गत्वा पुरंदर पुरोपमम् <br>सर्वकामसमृद्धार्थं मेने आत्मानम् आत्मना <br>पुरवेषु ततः पुत्रं युवराज्ये 'भ्यषेचयत् </div>
<div class="sloka" id="94_sloka39"> <a href="94.htm#94_sloka39">39 </a> <br>pauravāñ śaṃtanoḥ putraḥ pitaraṃ ca mahāyaśāḥ<br>rāṣṭraṃ ca rañjayām āsa vṛttena bharatarṣabha<br>पुरवाञ् शंतनोः पुत्रः पितरं च महायशाः <br>राष्ट्रं च रञ्जयाम् आस वृत्तेन भरतर्षभ </div>
<div class="sloka" id="94_sloka40"> <a href="94.htm#94_sloka40">40 </a> <br>sa tathā saha putreṇa ramamāṇo mahīpatiḥ<br>vartayām āsa varṣāṇi catvāry amitavikramaḥ<br>स तथा सह पुत्रेण रममाणो महीपतिः <br>वर्तयाम् आस वर्षाणि चत्वार्य् अमितविक्रमः </div>
<div class="sloka" id="94_sloka41"> <a href="94.htm#94_sloka41">41 </a> <br>sa kadā cid vanaṃ yāto yamunām abhito nadīm<br>mahīpatir anirdeśyam ājighrad gandham uttamam<br>स कदा चिद् वनं यातो यमुनाम् अभितो नदीम् <br>महीपतिर् अनिर्देश्यम् आजिघ्रद् गन्धम् उत्तमम् </div>
<div class="sloka" id="94_sloka42"> <a href="94.htm#94_sloka42">42 </a> <br>tasya prabhavam anvicchan vicacāra samantataḥ<br>sa dadarśa tadā kanyāṃ dāśānāṃ devarūpiṇīm<br>तस्य प्रभवम् अन्विच्छन् विचचार समन्ततः <br>स ददर्श तदा कन्यां दाशानां देवरूपिणीम् </div>
<div class="sloka" id="94_sloka43"> <a href="94.htm#94_sloka43">43 </a> <br>tām apṛcchat sa dṛṣṭvaiva kanyām asitalocanām<br>kasya tvam asi kā cāsi kiṃ ca bhīru cikīrṣasi<br>ताम् अपृच्छत् स दृष्ट्वैव कन्याम् असितलोचनाम् <br>कस्य त्वम् असि का चासि किं च भीरु चिकीर्षसि </div>
<div class="sloka" id="94_sloka44"> <a href="94.htm#94_sloka44">44 </a> <br>sābravīd dāśakanyāsmi dharmārthaṃ vāhaye tarīm<br>pitur niyogād bhadraṃ te dāśarājño mahātmanaḥ<br>साब्रवीद् दाशकन्यास्मि धर्मार्थं वाहये तरीम् <br>पितुर् नियोगाद् भद्रं ते दाशराज्ञो महात्मनः </div>
<div class="sloka" id="94_sloka45"> <a href="94.htm#94_sloka45">45 </a> <br>rūpamādhurya gandhais tāṃ saṃyuktāṃ devarūpiṇīm<br>samīkṣya rājā dāśeyīṃ kāmayām āsa śaṃtanuḥ<br>रूपमाधुर्य गन्धैस् तां संयुक्तां देवरूपिणीम् <br>समीक्ष्य राजा दाशेयीं कामयाम् आस शंतनुः </div>
<div class="sloka" id="94_sloka46"> <a href="94.htm#94_sloka46">46 </a> <br>sa gatvā pitaraṃ tasyā varayām āsa tāṃ tadā<br>paryapṛcchat tatas tasyāḥ pitaraṃ cātmakāraṇāt<br>स गत्वा पितरं तस्या वरयाम् आस तां तदा <br>पर्यपृच्छत् ततस् तस्याः पितरं चात्मकारणात् </div>
<div class="sloka" id="94_sloka47"> <a href="94.htm#94_sloka47">47 </a> <br>sa ca taṃ pratyuvācedaṃ dāśarājo mahīpatim<br>jātamātraiva me deyā varāya varavarṇinī<br>hṛdi kāmas tu me kaś cit taṃ nibodha janeśvara<br>स च तं प्रत्युवाचेदं दाशराजो महीपतिम् <br>जातमात्रैव मे देया वराय वरवर्णिनी <br>हृदि कामस् तु मे कश् चित् तं निबोध जनेश्वर </div>
<div class="sloka" id="94_sloka48"> <a href="94.htm#94_sloka48">48 </a> <br>yadīmāṃ dharmapatnīṃ tvaṃ mattaḥ prārthayase 'nagha<br>satyavāg asi satyena samayaṃ kuru me tataḥ<br>यदीमां धर्मपत्नीं त्वं मत्तः प्रार्थयसे 'नघ <br>सत्यवाग् असि सत्येन समयं कुरु मे ततः </div>
<div class="sloka" id="94_sloka49"> <a href="94.htm#94_sloka49">49 </a> <br>samayena pradadyāṃ te kanyām aham imāṃ nṛpa<br>na hi me tvatsamaḥ kaś cid varo jātu bhaviṣyati<br>समयेन प्रदद्यां ते कन्याम् अहम् इमां नृप <br>न हि मे त्वत्समः कश् चिद् वरो जातु भविष्यति </div>
<div class="sloka" id="94_sloka50"> <a href="94.htm#94_sloka50">50 </a> <br>[ṣ]<br>śrutvā tava varaṃ dāśavyavasyeyam ahaṃ na vā<br>dātavyaṃ cet pradāsyāmi na tv adeyaṃ kathaṃ cana<br>[ष्] <br>श्रुत्वा तव वरं दाशव्यवस्येयम् अहं न वा <br>दातव्यं चेत् प्रदास्यामि न त्व् अदेयं कथं चन </div>
<div class="sloka" id="94_sloka51"> <a href="94.htm#94_sloka51">51 </a> <br>[dāṣa]<br>asyāṃ jāyeta yaḥ putraḥ sa rājā pṛthivīpatiḥ<br>tvad ūrdhvam abhiṣektavyo nānyaḥ kaś cana pārthiva<br>[दाष] <br>अस्यां जायेत यः पुत्रः स राजा पृथिवीपतिः <br>त्वद् ऊर्ध्वम् अभिषेक्तव्यो नान्यः कश् चन पार्थिव </div>
<div class="sloka" id="94_sloka52"> <a href="94.htm#94_sloka52">52 </a> <br>[v]<br>nākāmayata taṃ dātuṃ varaṃ dāśāya śaṃtanuḥ<br>śarīrajena tīvreṇa dahyamāno 'pi bhārata<br>[व्] <br>नाकामयत तं दातुं वरं दाशाय शंतनुः <br>शरीरजेन तीव्रेण दह्यमानो 'पि भारत </div>
<div class="sloka" id="94_sloka53"> <a href="94.htm#94_sloka53">53 </a> <br>sa cintayann eva tadā dāśakanyāṃ mahīpatiḥ<br>pratyayād dhāstina puraṃ śokopahatacetanaḥ<br>स चिन्तयन्न् एव तदा दाशकन्यां महीपतिः <br>प्रत्ययाद् धास्तिन पुरं शोकोपहतचेतनः </div>
<div class="sloka" id="94_sloka54"> <a href="94.htm#94_sloka54">54 </a> <br>tataḥ kadā cic chocantaṃ śaṃtanuṃ dhyānam āsthitam<br>putro devavrato 'bhyetya pitaraṃ vākyam abravīt<br>ततः कदा चिच् छोचन्तं शंतनुं ध्यानम् आस्थितम् <br>पुत्रो देवव्रतो 'भ्येत्य पितरं वाक्यम् अब्रवीत् </div>
<div class="sloka" id="94_sloka55"> <a href="94.htm#94_sloka55">55 </a> <br>sarvato bhavataḥ kṣemaṃ vidheyāḥ sarvapārthivāḥ<br>tat kimartham ihābhīkṣṇaṃ pariśocasi duḥkhitaḥ<br>dhyāyann iva ca kiṃ rājan nābhibhāṣasi kiṃ cana<br>सर्वतो भवतः क्षेमं विधेयाः सर्वपार्थिवाः <br>तत् किमर्थम् इहाभीक्ष्णं परिशोचसि दुःखितः <br>ध्यायन्न् इव च किं राजन् नाभिभाषसि किं चन </div>
<div class="sloka" id="94_sloka56"> <a href="94.htm#94_sloka56">56 </a> <br>evam uktaḥ saputreṇa śaṃtanuḥ pratyabhāṣata<br>asaṃśayaṃ dhyānaparaṃ yathā māttha tathāsmy uta<br>एवम् उक्तः सपुत्रेण शंतनुः प्रत्यभाषत <br>असंशयं ध्यानपरं यथा मात्थ तथास्म्य् उत </div>
<div class="sloka" id="94_sloka57"> <a href="94.htm#94_sloka57">57 </a> <br>apatyaṃ nas tvam evaikaḥ kule mahati bhārata<br>anityatā ca martyānām ataḥ śocāmi putraka<br>अपत्यं नस् त्वम् एवैकः कुले महति भारत <br>अनित्यता च मर्त्यानाम् अतः शोचामि पुत्रक </div>
<div class="sloka" id="94_sloka58"> <a href="94.htm#94_sloka58">58 </a> <br>kathaṃ cit tava gāṅgeya vipattau nāsti naḥ kulam<br>asaṃśayaṃ tvam evaikaḥ śatād api varaḥ sutaḥ<br>कथं चित् तव गाङ्गेय विपत्तु नास्ति नः कुलम् <br>असंशयं त्वम् एवैकः शताद् अपि वरः सुतः </div>
<div class="sloka" id="94_sloka59"> <a href="94.htm#94_sloka59">59 </a> <br>na cāpy ahaṃ vṛthā bhūyo dārān kartum ihotsahe<br>saṃtānasyāvināśāya kāmaye bhadram astu te<br>anapatyataika putratvam ity āhur dharmavādinaḥ<br>न चाप्य् अहं वृथा भूयो दारान् कर्तुम् इहोत्सहे <br>संतानस्याविनाशाय कामये भद्रम् अस्तु ते <br>अनपत्यतैक पुत्रत्वम् इत्य् आहुर् धर्मवादिनः </div>
<div class="sloka" id="94_sloka60"> <a href="94.htm#94_sloka60">60 </a> <br>agnihotraṃ trayo vedā yajñāś ca sahadakṣiṇāḥ<br>sarvāṇy etāny apatyasya kalāṃ nārhanti ṣoḍaśīm<br>अग्निहोत्रं त्रयो वेदा यज्ञाश् च सहदक्षिणाः <br>सर्वाण्य् एतान्य् अपत्यस्य कलां नार्हन्ति षोडशीम् </div>
<div class="sloka" id="94_sloka61"> <a href="94.htm#94_sloka61">61 </a> <br>evam eva manuṣyeṣu syāc ca sarvaprajāsv api<br>yad apatyaṃ mahāprājña tatra me nāsti saṃśayaḥ<br>eṣā trayī purāṇānām uttamānāṃ ca śāśvatī<br>एवम् एव मनुष्येषु स्याच् च सर्वप्रजास्व् अपि <br>यद् अपत्यं महाप्राज्ञ तत्र मे नास्ति संशयः <br>एषा त्रयी पुराणानाम् उत्तमानां च शाश्वती </div>
<div class="sloka" id="94_sloka62"> <a href="94.htm#94_sloka62">62 </a> <br>tvaṃ ca śūraḥ sadāmarṣī śastranityaś ca bhārata<br>nānyatra śastrāt tasmāt te nidhanaṃ vidyate 'nagha<br>त्वं च शूरः सदामर्षी शस्त्रनित्यश् च भारत <br>नान्यत्र शस्त्रात् तस्मात् ते निधनं विद्यते 'नघ </div>
<div class="sloka" id="94_sloka63"> <a href="94.htm#94_sloka63">63 </a> <br>so 'smi saṃśayam āpannas tvayi śānte kathaṃ bhavet<br>iti te kāraṇaṃ tāta duḥkhasyoktam aśeṣataḥ<br>सो 'स्मि संशयम् आपन्नस् त्वयि शान्ते कथं भवेत् <br>इति ते कारणं तात दुःखस्योक्तम् अशेषतः </div>
<div class="sloka" id="94_sloka64"> <a href="94.htm#94_sloka64">64 </a> <br>tatas tat kāraṇaṃ jñātvā kṛtsnaṃ caivam aśeṣataḥ<br>devavrato mahābuddhiḥ prayayāv anucintayan<br>ततस् तत् कारणं ज्ञात्वा कृत्स्नं चैवम् अशेषतः <br>देवव्रतो महाबुद्धिः प्रययाव् अनुचिन्तयन् </div>
<div class="sloka" id="94_sloka65"> <a href="94.htm#94_sloka65">65 </a> <br>abhyagacchat tadaivāśu vṛddhāmātyaṃ pitur hitam<br>tam apṛcchat tadābhyetya pitus tac chokakāraṇam<br>अभ्यगच्छत् तदैवाशु वृद्धामात्यं पितुर् हितम् <br>तम् अपृच्छत् तदाभ्येत्य पितुस् तच् छोककारणम् </div>
<div class="sloka" id="94_sloka66"> <a href="94.htm#94_sloka66">66 </a> <br>tasmai sa kurumukhyāya yathāvat paripṛcchate<br>varaṃ śaśaṃsa kanyāṃ tām uddiśya bharatarṣabha<br>तस्मै स कुरुमुख्याय यथावत् परिपृच्छते <br>वरं शशंस कन्यां ताम् उद्दिश्य भरतर्षभ </div>
<div class="sloka" id="94_sloka67"> <a href="94.htm#94_sloka67">67 </a> <br>tato devavrato vṛddhaiḥ kṣatriyaiḥ sahitas tadā<br>abhigamya dāśarājānaṃ kanyāṃ vavre pituḥ svayam<br>ततो देवव्रतो वृद्धैः क्षत्रियैः सहितस् तदा <br>अभिगम्य दाशराजानं कन्यां वव्रे पितुः स्वयम् </div>
<div class="sloka" id="94_sloka68"> <a href="94.htm#94_sloka68">68 </a> <br>taṃ dāśaḥ pratijagrāha vidhivat pratipūjya ca<br>abravīc cainam āsīnaṃ rājasaṃsadi bhārata<br>तं दाशः प्रतिजग्राह विधिवत् प्रतिपूज्य च <br>अब्रवीच् चैनम् आसीनं राजसंसदि भारत </div>
<div class="sloka" id="94_sloka69"> <a href="94.htm#94_sloka69">69 </a> <br>tvam eva nāthaḥ paryāptaḥ śaṃtanoḥ puruṣarṣabha<br>putraḥ putravatāṃ śreṣṭhaḥ kiṃ nu vakṣyāmi te vacaḥ<br>त्वम् एव नाथः पर्याप्तः शंतनोः पुरुषर्षभ <br>पुत्रः पुत्रवतां श्रेष्ठः किं नु वक्ष्यामि ते वचः </div>
<div class="sloka" id="94_sloka70"> <a href="94.htm#94_sloka70">70 </a> <br>ko hi saṃbandhakaṃ ślāghyam īpsitaṃ yaunam īdṛśam<br>atikrāman na tapyeta sākṣād api śatakratuḥ<br>को हि संबन्धकं श्लाघ्यम् ईप्सितं युनम् ईदृशम् <br>अतिक्रामन् न तप्येत साक्षाद् अपि शतक्रतुः </div>
<div class="sloka" id="94_sloka71"> <a href="94.htm#94_sloka71">71 </a> <br>apatyaṃ caitad āryasya yo yuṣmākaṃ samo guṇaiḥ<br>yasya śukrāt satyavatī prādurbhūtā yaśasvinī<br>अपत्यं चैतद् आर्यस्य यो युष्माकं समो गुणैः <br>यस्य शुक्रात् सत्यवती प्रादुर्भूता यशस्विनी </div>
<div class="sloka" id="94_sloka72"> <a href="94.htm#94_sloka72">72 </a> <br>tena me bahuśas tāta pitā te parikīrtitaḥ<br>arhaḥ satyavatīṃ voḍhuṃ sarvarājasu bhārata<br>तेन मे बहुशस् तात पिता ते परिकीर्तितः <br>अर्हः सत्यवतीं वोढुं सर्वराजसु भारत </div>
<div class="sloka" id="94_sloka73"> <a href="94.htm#94_sloka73">73 </a> <br>asito hy api devarṣiḥ pratyākhyātaḥ purā mayā<br>satyavatyā bhṛśaṃ hy arthī sa āsīd ṛṣisattamaḥ<br>असितो ह्य् अपि देवर्षिः प्रत्याख्यातः पुरा मया <br>सत्यवत्या भृशं ह्य् अर्थी स आसीद् ऋषिसत्तमः </div>
<div class="sloka" id="94_sloka74"> <a href="94.htm#94_sloka74">74 </a> <br>kanyāpitṛtvāt kiṃ cit tu vakṣyāmi bharatarṣabha<br>balavat sapatnatām atra doṣaṃ paśyāmi kevalam<br>कन्यापितृत्वात् किं चित् तु वक्ष्यामि भरतर्षभ <br>बलवत् सपत्नताम् अत्र दोषं पश्यामि केवलम् </div>
<div class="sloka" id="94_sloka75"> <a href="94.htm#94_sloka75">75 </a> <br>yasya hi tvaṃ sapatnaḥ syā gandharvasyāsurasya vā<br>na sa jātu sukhaṃ jīvet tvayi kruddhe paraṃtapa<br>यस्य हि त्वं सपत्नः स्या गन्धर्वस्यासुरस्य वा <br>न स जातु सुखं जीवेत् त्वयि क्रुद्धे परंतप </div>
<div class="sloka" id="94_sloka76"> <a href="94.htm#94_sloka76">76 </a> <br>etāvān atra doṣo hi nānyaḥ kaś cana pārthiva<br>etaj jānīhi bhadraṃ te dānādāne paraṃtapa<br>एतावान् अत्र दोषो हि नान्यः कश् चन पार्थिव <br>एतज् जानीहि भद्रं ते दानादाने परंतप </div>
<div class="sloka" id="94_sloka77"> <a href="94.htm#94_sloka77">77 </a> <br>evam uktas tu gāṅgeyas tad yuktaṃ pratyabhāṣata<br>śṛṇvatāṃ bhūmipālānāṃ pitur arthāya bhārata<br>एवम् उक्तस् तु गाङ्गेयस् तद् युक्तं प्रत्यभाषत <br>शृण्वतां भूमिपालानां पितुर् अर्थाय भारत </div>
<div class="sloka" id="94_sloka78"> <a href="94.htm#94_sloka78">78 </a> <br>idaṃ me matam ādatsva satyaṃ satyavatāṃ vara<br>naiva jāto na vājāta īdṛśaṃ vaktum utsahet<br>इदं मे मतम् आदत्स्व सत्यं सत्यवतां वर <br>नैव जातो न वाजात ईदृशं वक्तुम् उत्सहेत् </div>
<div class="sloka" id="94_sloka79"> <a href="94.htm#94_sloka79">79 </a> <br>evam etat kariṣyāmi yathā tvam anubhāṣase<br>yo 'syāṃ janiṣyate putraḥ sa no rājā bhaviṣyati<br>एवम् एतत् करिष्यामि यथा त्वम् अनुभाषसे <br>यो 'स्यां जनिष्यते पुत्रः स नो राजा भविष्यति </div>
<div class="sloka" id="94_sloka80"> <a href="94.htm#94_sloka80">80 </a> <br>ity uktaḥ punar evātha taṃ dāśaḥ pratyabhāṣata<br>cikīrṣur duṣkaraṃ karma rājyārthe bharatarṣabha<br>इत्य् उक्तः पुनर् एवाथ तं दाशः प्रत्यभाषत <br>चिकीर्षुर् दुष्करं कर्म राज्यार्थे भरतर्षभ </div>
<div class="sloka" id="94_sloka81"> <a href="94.htm#94_sloka81">81 </a> <br>tvam eva nāthaḥ paryāptaḥ śaṃtanor amitadyuteḥ<br>kanyāyāś caiva dharmātman prabhur dānāya ceśvaraḥ<br>त्वम् एव नाथः पर्याप्तः शंतनोर् अमितद्युतेः <br>कन्यायाश् चैव धर्मात्मन् प्रभुर् दानाय चेश्वरः </div>
<div class="sloka" id="94_sloka82"> <a href="94.htm#94_sloka82">82 </a> <br>idaṃ tu vacanaṃ saumya kāryaṃ caiva nibodha me<br>kaumārikāṇāṃ śīlena vakṣyāmy aham ariṃdama<br>इदं तु वचनं सुम्य कार्यं चैव निबोध मे <br>कुमारिकाणां शीलेन वक्ष्याम्य् अहम् अरिंदम </div>
<div class="sloka" id="94_sloka83"> <a href="94.htm#94_sloka83">83 </a> <br>yat tvayā satyavaty arthe satyadharmaparāyaṇa<br>rājamadhye pratijñātam anurūpaṃ tavaiva tat<br>यत् त्वया सत्यवत्य् अर्थे सत्यधर्मपरायण <br>राजमध्ये प्रतिज्ञातम् अनुरूपं तवैव तत् </div>
<div class="sloka" id="94_sloka84"> <a href="94.htm#94_sloka84">84 </a> <br>nānyathā tan mahābāho saṃśayo 'tra na kaś cana<br>tavāpatyaṃ bhaved yat tu tatra naḥ saṃśayo mahān<br>नान्यथा तन् महाबाहो संशयो 'त्र न कश् चन <br>तवापत्यं भवेद् यत् तु तत्र नः संशयो महान् </div>
<div class="sloka" id="94_sloka85"> <a href="94.htm#94_sloka85">85 </a> <br>tasya tan matam ājñāya satyadharmaparāyaṇaḥ<br>pratyajānāt tadā rājan pituḥ priyacikīrṣayā<br>तस्य तन् मतम् आज्ञाय सत्यधर्मपरायणः <br>प्रत्यजानात् तदा राजन् पितुः प्रियचिकीर्षया </div>
<div class="sloka" id="94_sloka86"> <a href="94.htm#94_sloka86">86 </a> <br>[devavrata]<br>dāśarājanibodhedaṃ vacanaṃ me nṛpottama<br>śṛṇvatāṃ bhūmipālānāṃ yad bravīmi pituḥ kṛte<br>[देवव्रत] <br>दाशराजनिबोधेदं वचनं मे नृपोत्तम <br>शृण्वतां भूमिपालानां यद् ब्रवीमि पितुः कृते </div>
<div class="sloka" id="94_sloka87"> <a href="94.htm#94_sloka87">87 </a> <br>rājyaṃ tāvat pūrvam eva mayā tyaktaṃ narādhipa<br>apatyahetor api ca karomy eṣa viniścayam<br>राज्यं तावत् पूर्वम् एव मया त्यक्तं नराधिप <br>अपत्यहेतोर् अपि च करोम्य् एष विनिश्चयम् </div>
<div class="sloka" id="94_sloka88"> <a href="94.htm#94_sloka88">88 </a> <br>adya prabhṛti me dāśabrahmacaryaṃ bhaviṣyati<br>aputrasyāpi me lokā bhaviṣyanty akṣayā divi<br>अद्य प्रभृति मे दाशब्रह्मचर्यं भविष्यति <br>अपुत्रस्यापि मे लोका भविष्यन्त्य् अक्षया दिवि </div>
<div class="sloka" id="94_sloka89"> <a href="94.htm#94_sloka89">89 </a> <br>[v]<br>tasya tad vacanaṃ śrutvā saṃprahṛṣṭatanū ruhaḥ<br>dadānīty eva taṃ dāśo dharmātmā pratyabhāṣata<br>[व्] <br>तस्य तद् वचनं श्रुत्वा संप्रहृष्टतनू रुहः <br>ददानीत्य् एव तं दाशो धर्मात्मा प्रत्यभाषत </div>
<div class="sloka" id="94_sloka90"> <a href="94.htm#94_sloka90">90 </a> <br>tato 'ntarikṣe 'psaraso devāḥ sarṣigaṇās tathā<br>abhyavarṣanta kusumair bhīṣmo 'yam iti cābruvan<br>ततो 'न्तरिक्षे 'प्सरसो देवाः सर्षिगणास् तथा <br>अभ्यवर्षन्त कुसुमैर् भीष्मो 'यम् इति चाब्रुवन् </div>
<div class="sloka" id="94_sloka91"> <a href="94.htm#94_sloka91">91 </a> <br>tataḥ sa pitur arthāya tām uvāca yaśasvinīm<br>adhiroha rathaṃ mātar gacchāvaḥ svagṛhān iti<br>ततः स पितुर् अर्थाय ताम् उवाच यशस्विनीम् <br>अधिरोह रथं मातर् गच्छावः स्वगृहान् इति </div>
<div class="sloka" id="94_sloka92"> <a href="94.htm#94_sloka92">92 </a> <br>evam uktvā tu bhīṣmas tāṃ ratham āropya bhāminīm<br>āgamya hāstinapuraṃ śaṃtanoḥ saṃnyavedayat<br>एवम् उक्त्वा तु भीष्मस् तां रथम् आरोप्य भामिनीम् <br>आगम्य हास्तिनपुरं शंतनोः संन्यवेदयत् </div>
<div class="sloka" id="94_sloka93"> <a href="94.htm#94_sloka93">93 </a> <br>tasya tad duṣkaraṃ karma praśaśaṃsur narādhipāḥ<br>sametāś ca pṛthak caiva bhīṣmo 'yam iti cābruvan<br>तस्य तद् दुष्करं कर्म प्रशशंसुर् नराधिपाः <br>समेताश् च पृथक् चैव भीष्मो 'यम् इति चाब्रुवन् </div></body></html>