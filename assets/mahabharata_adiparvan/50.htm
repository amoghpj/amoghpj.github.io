<html><body><div class="sloka" id="50_sloka1"> <a href="50.htm#50_sloka1">1 </a> <br>[ā]<br>somasya yajño varuṇasya yajñaḥ; prajāpater yajña āsīt prayāge<br>tathā yajño 'yaṃ tava bhāratāgrya; pārikṣita svasti no 'stu priyebhyaḥ<br>[ा] <br>सोमस्य यज्ञो वरुणस्य यज्ञः; प्रजापतेर् यज्ञ आसीत् प्रयागे <br>तथा यज्ञो 'यं तव भारताग्र्य; पारिक्षित स्वस्ति नो 'स्तु प्रियेभ्यः </div>
<div class="sloka" id="50_sloka2"> <a href="50.htm#50_sloka2">2 </a> <br>śakrasya yajñaḥ śatasaṃkhya uktas; tathāparas tulyasaṃkhyaḥ śataṃ vai<br>tathā yajño 'yaṃ tava bhāratāgrya; pārikṣita svasti no 'stu priyebhyaḥ<br>शक्रस्य यज्ञः शतसंख्य उक्तस्; तथापरस् तुल्यसंख्यः शतं वै <br>तथा यज्ञो 'यं तव भारताग्र्य; पारिक्षित स्वस्ति नो 'स्तु प्रियेभ्यः </div>
<div class="sloka" id="50_sloka3"> <a href="50.htm#50_sloka3">3 </a> <br>yamasya yajño hari medhasaś ca; yathā yajño ranti devasya rājñaḥ<br>tathā yajño 'yaṃ tava bhāratāgrya; pārikṣita svasti no 'stu priyebhyaḥ<br>यमस्य यज्ञो हरि मेधसश् च; यथा यज्ञो रन्ति देवस्य राज्ञः <br>तथा यज्ञो 'यं तव भारताग्र्य; पारिक्षित स्वस्ति नो 'स्तु प्रियेभ्यः </div>
<div class="sloka" id="50_sloka4"> <a href="50.htm#50_sloka4">4 </a> <br>gayasya yajñaḥ śaśabindoś ca rājño; yajñas tathā vaiśravaṇasya rājñaḥ<br>tathā yajño 'yaṃ tava bhāratāgrya; pārikṣita svasti no 'stu priyebhyaḥ<br>गयस्य यज्ञः शशबिन्दोश् च राज्ञो; यज्ञस् तथा वैश्रवणस्य राज्ञः <br>तथा यज्ञो 'यं तव भारताग्र्य; पारिक्षित स्वस्ति नो 'स्तु प्रियेभ्यः </div>
<div class="sloka" id="50_sloka5"> <a href="50.htm#50_sloka5">5 </a> <br>nṛgasya yajñas tv ajamīḍhasya cāsīd; yathā yajño dāśaratheś ca rājñaḥ<br>tathā yajño 'yaṃ tava bhāratāgrya; pārikṣita svasti no 'stu priyebhyaḥ<br>नृगस्य यज्ञस् त्व् अजमीढस्य चासीद्; यथा यज्ञो दाशरथेश् च राज्ञः <br>तथा यज्ञो 'यं तव भारताग्र्य; पारिक्षित स्वस्ति नो 'स्तु प्रियेभ्यः </div>
<div class="sloka" id="50_sloka6"> <a href="50.htm#50_sloka6">6 </a> <br>yajñaḥ śruto no divi deva sūnor; yudhiṣṭhirasyājamīḍhasya rājñaḥ<br>tathā yajño 'yaṃ tava bhāratāgrya; pārikṣita svasti no 'stu priyebhyaḥ<br>यज्ञः श्रुतो नो दिवि देव सूनोर्; युधिष्ठिरस्याजमीढस्य राज्ञः <br>तथा यज्ञो 'यं तव भारताग्र्य; पारिक्षित स्वस्ति नो 'स्तु प्रियेभ्यः </div>
<div class="sloka" id="50_sloka7"> <a href="50.htm#50_sloka7">7 </a> <br>kṛṣṇasya yajñaḥ satyavatyāḥ sutasya; svayaṃ ca karma pracakāra yatra<br>tathā yajño 'yaṃ tava bhāratāgrya; pārikṣita svasti no 'stu priyebhyaḥ<br>कृष्णस्य यज्ञः सत्यवत्याः सुतस्य; स्वयं च कर्म प्रचकार यत्र <br>तथा यज्ञो 'यं तव भारताग्र्य; पारिक्षित स्वस्ति नो 'स्तु प्रियेभ्यः </div>
<div class="sloka" id="50_sloka8"> <a href="50.htm#50_sloka8">8 </a> <br>ime hi te sūryahutāśavarcasaḥ; samāsate vṛtrahaṇaḥ kratuṃ yathā<br>naiṣāṃ jñānaṃ vidyate jñātum adya; dattaṃ yebhyo na praṇaśyet kathaṃ cit<br>इमे हि ते सूर्यहुताशवर्चसः; समासते वृत्रहणः क्रतुं यथा <br>नैषां ज्ञानं विद्यते ज्ञातुम् अद्य; दत्तं येभ्यो न प्रणश्येत् कथं चित् </div>
<div class="sloka" id="50_sloka9"> <a href="50.htm#50_sloka9">9 </a> <br>ṛtvik samo nāsti lokeṣu caiva; dvaipāyaneneti viniścitaṃ me<br>etasya śiṣyā hi kṣitiṃ caranti; sarvarvijaḥ karmasu sveṣu dakṣāḥ<br>ऋत्विक् समो नास्ति लोकेषु चैव; द्वैपायनेनेति विनिश्चितं मे <br>एतस्य शिष्या हि क्षितिं चरन्ति; सर्वर्विजः कर्मसु स्वेषु दक्षाः </div>
<div class="sloka" id="50_sloka10"> <a href="50.htm#50_sloka10">10 </a> <br>vibhāvasuś citrabhānur mahātmā; hiraṇyaretā viśvabhuk kṛṣṇa vartmā<br>pradakṣiṇāvartaśikhaḥ pradīpto; havyaṃ tavedaṃ hutabhug vaṣṭi devaḥ<br>विभावसुश् चित्रभानुर् महात्मा; हिरण्यरेता विश्वभुक् कृष्ण वर्त्मा <br>प्रदक्षिणावर्तशिखः प्रदीप्तो; हव्यं तवेदं हुतभुग् वष्टि देवः </div>
<div class="sloka" id="50_sloka11"> <a href="50.htm#50_sloka11">11 </a> <br>neha tvadanyo vidyate jīvaloke; samo nṛpaḥ pālayitā prajānām<br>dhṛtyā ca te prītamanāḥ sadāhaṃ; tvaṃ vā rājā dharmarājo yamo vā<br>नेह त्वदन्यो विद्यते जीवलोके; समो नृपः पालयिता प्रजानाम् <br>धृत्या च ते प्रीतमनाः सदाहं; त्वं वा राजा धर्मराजो यमो वा </div>
<div class="sloka" id="50_sloka12"> <a href="50.htm#50_sloka12">12 </a> <br>śakraḥ sākṣād vajrapāṇir yatheha; trātā loke 'smiṃs tvaṃ tatheha prajānām<br>matas tvaṃ naḥ puruṣendreha loke; na ca tvadanyo gṛhapatir asti yajñe<br>शक्रः साक्षाद् वज्रपाणिर् यथेह; त्राता लोके 'स्मिंस् त्वं तथेह प्रजानाम् <br>मतस् त्वं नः पुरुषेन्द्रेह लोके; न च त्वदन्यो गृहपतिर् अस्ति यज्ञे </div>
<div class="sloka" id="50_sloka13"> <a href="50.htm#50_sloka13">13 </a> <br>khaṭvāṅganābhāga dilīpa kalpo; yayāti māndhātṛsamaprabhāvaḥ<br>ādityatejaḥ pratimānatejā; bhīṣmo yathā bhrājasi suvratas tvam<br>खट्वाङ्गनाभाग दिलीप कल्पो; ययाति मान्धातृसमप्रभावः <br>आदित्यतेजः प्रतिमानतेजा; भीष्मो यथा भ्राजसि सुव्रतस् त्वम् </div>
<div class="sloka" id="50_sloka14"> <a href="50.htm#50_sloka14">14 </a> <br>vālmīkivat te nibhṛtaṃ sudhairyaṃ; vasiṣṭhavat te niyataś ca kopaḥ<br>prabhutvam indreṇa samaṃ mataṃ me; dyutiś ca nārāyaṇavad vibhāti<br>वाल्मीकिवत् ते निभृतं सुधैर्यं; वसिष्ठवत् ते नियतश् च कोपः <br>प्रभुत्वम् इन्द्रेण समं मतं मे; द्युतिश् च नारायणवद् विभाति </div>
<div class="sloka" id="50_sloka15"> <a href="50.htm#50_sloka15">15 </a> <br>yamo yathā dharmaviniścayajñaḥ; kṛṣṇo yathā sarvaguṇopapannaḥ<br>śriyāṃ nivāso 'si yathā vasūnāṃ; nidhāna bhūto 'si tathā kratūnām<br>यमो यथा धर्मविनिश्चयज्ञः; कृष्णो यथा सर्वगुणोपपन्नः <br>श्रियां निवासो 'सि यथा वसूनां; निधान भूतो 'सि तथा क्रतूनाम् </div>
<div class="sloka" id="50_sloka16"> <a href="50.htm#50_sloka16">16 </a> <br>dambhodbhavenāsi samo balena; rāmo yathā śastravid astravic ca<br>aurva tritābhyām asi tulyatejā; duṣprekṣaṇīyo 'si bhagīratho vā<br>दम्भोद्भवेनासि समो बलेन; रामो यथा शस्त्रविद् अस्त्रविच् च <br>अुर्व त्रिताभ्याम् असि तुल्यतेजा; दुष्प्रेक्षणीयो 'सि भगीरथो वा </div></body></html>