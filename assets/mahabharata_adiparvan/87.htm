<html><body><div class="sloka" id="87_sloka1"> <a href="87.htm#87_sloka1">1 </a> <br>[ā]<br>kataras tv etayoḥ pūrvaṃ devānām eti sātmyatām<br>ubhayor dhāvato rājan sūryā candramasor iva<br>[ा] <br>कतरस् त्व् एतयोः पूर्वं देवानाम् एति सात्म्यताम् <br>उभयोर् धावतो राजन् सूर्या चन्द्रमसोर् इव </div>
<div class="sloka" id="87_sloka2"> <a href="87.htm#87_sloka2">2 </a> <br>[y]<br>aniketo gṛhastheṣu kāmavṛtteṣu saṃyataḥ<br>grāma eva vasan bhikṣus tayoḥ pūrvataraṃ gataḥ<br>[य्] <br>अनिकेतो गृहस्थेषु कामवृत्तेषु संयतः <br>ग्राम एव वसन् भिक्षुस् तयोः पूर्वतरं गतः </div>
<div class="sloka" id="87_sloka3"> <a href="87.htm#87_sloka3">3 </a> <br>aprāpya dīrgham āyus tu yaḥ prāpto vikṛtiṃ caret<br>tapyeta yadi tat kṛtvā caret so 'nyat tatas tapaḥ<br>अप्राप्य दीर्घम् आयुस् तु यः प्राप्तो विकृतिं चरेत् <br>तप्येत यदि तत् कृत्वा चरेत् सो 'न्यत् ततस् तपः </div>
<div class="sloka" id="87_sloka4"> <a href="87.htm#87_sloka4">4 </a> <br>yad vai nṛśaṃsaṃ tad apathyam āhur; yaḥ sevate dharmam anarthabuddhiḥ<br>asvo 'py anīśaś ca tathaiva rājaṃs; tadārjavaṃ sa samādhis tadāryam<br>यद् वै नृशंसं तद् अपथ्यम् आहुर्; यः सेवते धर्मम् अनर्थबुद्धिः <br>अस्वो 'प्य् अनीशश् च तथैव राजंस्; तदार्जवं स समाधिस् तदार्यम् </div>
<div class="sloka" id="87_sloka5"> <a href="87.htm#87_sloka5">5 </a> <br>[ā]<br>kenāsi dūtaḥ prahito 'dya rājan; yuvā sragvī darśanīyaḥ suvarcāḥ<br>kuta āgataḥ katarasyāṃ diśi tvam; utāho svit pārthivaṃ sthānam asti<br>[ा] <br>केनासि दूतः प्रहितो 'द्य राजन्; युवा स्रग्वी दर्शनीयः सुवर्चाः <br>कुत आगतः कतरस्यां दिशि त्वम्; उताहो स्वित् पार्थिवं स्थानम् अस्ति </div>
<div class="sloka" id="87_sloka6"> <a href="87.htm#87_sloka6">6 </a> <br>[y]<br>imaṃ bhaumaṃ narakaṃ kṣīṇapuṇyaḥ; praveṣṭum urvīṃ gaganād viprakīrṇaḥ<br>uktvāhaṃ vaḥ prapatiṣyāmy anantaraṃ; tvaranti māṃ brāhmaṇā lokapālāḥ<br>[य्] <br>इमं भुमं नरकं क्षीणपुण्यः; प्रवेष्टुम् उर्वीं गगनाद् विप्रकीर्णः <br>उक्त्वाहं वः प्रपतिष्याम्य् अनन्तरं; त्वरन्ति मां ब्राह्मणा लोकपालाः </div>
<div class="sloka" id="87_sloka7"> <a href="87.htm#87_sloka7">7 </a> <br>satāṃ sakāśe tu vṛtaḥ prapātas; te saṃgatā guṇavantaś ca sarve<br>śakrāc ca labdho hi varo mayaiṣa; patiṣyatā bhūmitale narendra<br>सतां सकाशे तु वृतः प्रपातस्; ते संगता गुणवन्तश् च सर्वे <br>शक्राच् च लब्धो हि वरो मयैष; पतिष्यता भूमितले नरेन्द्र </div>
<div class="sloka" id="87_sloka8"> <a href="87.htm#87_sloka8">8 </a> <br>[ā]<br>pṛcchāmi tvāṃ mā prapata prapātaṃ; yadi lokāḥ pārthiva santi me 'tra<br>yady antarikṣe yadi vā divi śritāḥ; kṣetrajñaṃ tvāṃ tasya dharmasya manye<br>[ा] <br>पृच्छामि त्वां मा प्रपत प्रपातं; यदि लोकाः पार्थिव सन्ति मे 'त्र <br>यद्य् अन्तरिक्षे यदि वा दिवि श्रिताः; क्षेत्रज्ञं त्वां तस्य धर्मस्य मन्ये </div>
<div class="sloka" id="87_sloka9"> <a href="87.htm#87_sloka9">9 </a> <br>[y]<br>yāvat pṛthivyāṃ vihitaṃ gavāśvaṃ; sahāraṇyaiḥ paśubhiḥ parvataiś ca<br>tāval lokā divi te saṃsthitā vai; tathā vijānīhi narendra siṃha<br>[य्] <br>यावत् पृथिव्यां विहितं गवाश्वं; सहारण्यैः पशुभिः पर्वतैश् च <br>तावल् लोका दिवि ते संस्थिता वै; तथा विजानीहि नरेन्द्र सिंह </div>
<div class="sloka" id="87_sloka10"> <a href="87.htm#87_sloka10">10 </a> <br>[ā]<br>tāṃs te dadāmi mā prapata prapātaṃ; ye me lokā divi rājendra santi<br>yady antarikṣe yadi vā divi śritās; tān ākrama kṣipram amitrasāha<br>[ा] <br>तांस् ते ददामि मा प्रपत प्रपातं; ये मे लोका दिवि राजेन्द्र सन्ति <br>यद्य् अन्तरिक्षे यदि वा दिवि श्रितास्; तान् आक्रम क्षिप्रम् अमित्रसाह </div>
<div class="sloka" id="87_sloka11"> <a href="87.htm#87_sloka11">11 </a> <br>[y]<br>nāsmad vidho 'brāhmaṇo brahmavic ca; pratigrahe vartate rājamukhya<br>yathā pradeyaṃ satataṃ dvijebhyas; tathādadaṃ pūrvam ahaṃ narendra<br>[य्] <br>नास्मद् विधो 'ब्राह्मणो ब्रह्मविच् च; प्रतिग्रहे वर्तते राजमुख्य <br>यथा प्रदेयं सततं द्विजेभ्यस्; तथाददं पूर्वम् अहं नरेन्द्र </div>
<div class="sloka" id="87_sloka12"> <a href="87.htm#87_sloka12">12 </a> <br>nābrāhmaṇaḥ kṛpaṇo jātu jīved; yā cāpi syād brāhmaṇī vīra patnī<br>so 'haṃ yadaivākṛta pūrvaṃ careyaṃ; vivitsamānaḥ kim u tatra sādhu<br>नाब्राह्मणः कृपणो जातु जीवेद्; या चापि स्याद् ब्राह्मणी वीर पत्नी <br>सो 'हं यदैवाकृत पूर्वं चरेयं; विवित्समानः किम् उ तत्र साधु </div>
<div class="sloka" id="87_sloka13"> <a href="87.htm#87_sloka13">13 </a> <br>[pratardana]<br>pṛcchāmi tvāṃ spṛhaṇīya rūpa; pratardano 'haṃ yadi me santi lokāḥ<br>yady antarikṣe yadi vā divi śritāḥ; kṣetrajñaṃ tvāṃ tasya dharmasya manye<br>[प्रतर्दन] <br>पृच्छामि त्वां स्पृहणीय रूप; प्रतर्दनो 'हं यदि मे सन्ति लोकाः <br>यद्य् अन्तरिक्षे यदि वा दिवि श्रिताः; क्षेत्रज्ञं त्वां तस्य धर्मस्य मन्ये </div>
<div class="sloka" id="87_sloka14"> <a href="87.htm#87_sloka14">14 </a> <br>[y]<br>santi lokā bahavas te narendra; apy ekaikaḥ sapta saptāpy ahāni<br>madhu cyuto ghṛtapṛktā viśokās; te nāntavantaḥ pratipālayanti<br>[य्] <br>सन्ति लोका बहवस् ते नरेन्द्र; अप्य् एकैकः सप्त सप्ताप्य् अहानि <br>मधु च्युतो घृतपृक्ता विशोकास्; ते नान्तवन्तः प्रतिपालयन्ति </div>
<div class="sloka" id="87_sloka15"> <a href="87.htm#87_sloka15">15 </a> <br>[pr]<br>tāṃs te dadāmi mā prapata prapātaṃ; ye me lokās tava te vai bhavantu<br>yady antarikṣe yadi vā divi śritās; tān ākrama kṣipram apetamohaḥ<br>[प्र्] <br>तांस् ते ददामि मा प्रपत प्रपातं; ये मे लोकास् तव ते वै भवन्तु <br>यद्य् अन्तरिक्षे यदि वा दिवि श्रितास्; तान् आक्रम क्षिप्रम् अपेतमोहः </div>
<div class="sloka" id="87_sloka16"> <a href="87.htm#87_sloka16">16 </a> <br>[y]<br>na tulyatejāḥ sukṛtaṃ kāmayeta; yogakṣemaṃ pārthiva pārthivaḥ san<br>daivādeśād āpadaṃ prāpya vidvāṃś; caren nṛśaṃsaṃ na hi jātu rājā<br>[य्] <br>न तुल्यतेजाः सुकृतं कामयेत; योगक्षेमं पार्थिव पार्थिवः सन् <br>दैवादेशाद् आपदं प्राप्य विद्वांश्; चरेन् नृशंसं न हि जातु राजा </div>
<div class="sloka" id="87_sloka17"> <a href="87.htm#87_sloka17">17 </a> <br>dharmyaṃ mārgaṃ cetayāno yaśasyaṃ; kuryān nṛpo dharmam avekṣamāṇaḥ<br>na madvidho dharmabuddhiḥ prajānan; kuryād evaṃ kṛpaṇaṃ māṃ yathāttha<br>धर्म्यं मार्गं चेतयानो यशस्यं; कुर्यान् नृपो धर्मम् अवेक्षमाणः <br>न मद्विधो धर्मबुद्धिः प्रजानन्; कुर्याद् एवं कृपणं मां यथात्थ </div></body></html>