<html><body><div class="sloka" id="45_sloka1"> <a href="45.htm#45_sloka1">1 </a> <br>[ṣ]<br>yad apṛcchat tadā rājā mantriṇo janamejayaḥ<br>pituḥ svargagatiṃ tan me vistareṇa punar vada<br>[ष्] <br>यद् अपृच्छत् तदा राजा मन्त्रिणो जनमेजयः <br>पितुः स्वर्गगतिं तन् मे विस्तरेण पुनर् वद </div>
<div class="sloka" id="45_sloka2"> <a href="45.htm#45_sloka2">2 </a> <br>[s]<br>śṛṇu brahman yathā pṛṣṭā mantriṇo nṛpates tadā<br>ākhyātavantas te sarve nidhanaṃ tatparikṣitaḥ<br>[स्] <br>शृणु ब्रह्मन् यथा पृष्टा मन्त्रिणो नृपतेस् तदा <br>आख्यातवन्तस् ते सर्वे निधनं तत्परिक्षितः </div>
<div class="sloka" id="45_sloka3"> <a href="45.htm#45_sloka3">3 </a> <br>[j]<br>jānanti tu bhavantas tad yathāvṛttaḥ pitā mama<br>āsīd yathā ca nidhanaṃ gataḥ kāle mahāyaśāḥ<br>[ज्] <br>जानन्ति तु भवन्तस् तद् यथावृत्तः पिता मम <br>आसीद् यथा च निधनं गतः काले महायशाः </div>
<div class="sloka" id="45_sloka4"> <a href="45.htm#45_sloka4">4 </a> <br>śrutvā bhavat sakāśād dhi pitur vṛttam aśeṣataḥ<br>kalyāṇaṃ pratipatsyāmi viparītaṃ na jātucit<br>श्रुत्वा भवत् सकाशाद् धि पितुर् वृत्तम् अशेषतः <br>कल्याणं प्रतिपत्स्यामि विपरीतं न जातुचित् </div>
<div class="sloka" id="45_sloka5"> <a href="45.htm#45_sloka5">5 </a> <br>[s]<br>mantriṇo 'thābruvan vākyaṃ pṛṣṭās tena mahātmanā<br>sarvadharmavidaḥ prājñā rājānaṃ janamejayam<br>[स्] <br>मन्त्रिणो 'थाब्रुवन् वाक्यं पृष्टास् तेन महात्मना <br>सर्वधर्मविदः प्राज्ञा राजानं जनमेजयम् </div>
<div class="sloka" id="45_sloka6"> <a href="45.htm#45_sloka6">6 </a> <br>dharmātmā ca mahātmā ca prajā pālaḥ pitā tava<br>āsīd iha yathāvṛttaḥ sa mahātmā śṛṇuṣva tat<br>धर्मात्मा च महात्मा च प्रजा पालः पिता तव <br>आसीद् इह यथावृत्तः स महात्मा शृणुष्व तत् </div>
<div class="sloka" id="45_sloka7"> <a href="45.htm#45_sloka7">7 </a> <br>cāturvarṇyaṃ svadharmasthaṃ sa kṛtvā paryarakṣata<br>dharmato dharmavid rājā dharmo vigrahavān iva<br>चातुर्वर्ण्यं स्वधर्मस्थं स कृत्वा पर्यरक्षत <br>धर्मतो धर्मविद् राजा धर्मो विग्रहवान् इव </div>
<div class="sloka" id="45_sloka8"> <a href="45.htm#45_sloka8">8 </a> <br>rarakṣa pṛthivīṃ devīṃ śrīmān atulavikramaḥ<br>dveṣṭāras tasya naivāsan sa ca na dveṣṭi kaṃ cana<br>samaḥ sarveṣu bhūteṣu prajāpatir ivābhavat<br>ररक्ष पृथिवीं देवीं श्रीमान् अतुलविक्रमः <br>द्वेष्टारस् तस्य नैवासन् स च न द्वेष्टि कं चन <br>समः सर्वेषु भूतेषु प्रजापतिर् इवाभवत् </div>
<div class="sloka" id="45_sloka9"> <a href="45.htm#45_sloka9">9 </a> <br>brāhmaṇāḥ kṣatriyā vaiśyāḥ śūdrāś caiva svakarmasu<br>sthitāḥ sumanaso rājaṃs tena rājñā svanuṣṭhitāḥ<br>ब्राह्मणाः क्षत्रिया वैश्याः शूद्राश् चैव स्वकर्मसु <br>स्थिताः सुमनसो राजंस् तेन राज्ञा स्वनुष्ठिताः </div>
<div class="sloka" id="45_sloka10"> <a href="45.htm#45_sloka10">10 </a> <br>vidhavānātha kṛpaṇān vikalāṃś ca babhāra saḥ<br>sudarśaḥ sarvabhūtānām āsīt soma ivāparaḥ<br>विधवानाथ कृपणान् विकलांश् च बभार सः <br>सुदर्शः सर्वभूतानाम् आसीत् सोम इवापरः </div>
<div class="sloka" id="45_sloka11"> <a href="45.htm#45_sloka11">11 </a> <br>tuṣṭapuṣṭajanaḥ śrīmān satyavāg dṛḍhavikramaḥ<br>dhanurvede ca śiṣyo 'bhūn nṛpaḥ śāradvatasya saḥ<br>तुष्टपुष्टजनः श्रीमान् सत्यवाग् दृढविक्रमः <br>धनुर्वेदे च शिष्यो 'भून् नृपः शारद्वतस्य सः </div>
<div class="sloka" id="45_sloka12"> <a href="45.htm#45_sloka12">12 </a> <br>govindasya priyaś cāsīt pitā te janamejaya<br>lokasya caiva sarvasya priya āsīn mahāyaśāḥ<br>गोविन्दस्य प्रियश् चासीत् पिता ते जनमेजय <br>लोकस्य चैव सर्वस्य प्रिय आसीन् महायशाः </div>
<div class="sloka" id="45_sloka13"> <a href="45.htm#45_sloka13">13 </a> <br>parikṣīṇeṣu kuruṣu uttarāyām ajāyata<br>parikṣid abhavat tena saubhadrasyātmajo balī<br>परिक्षीणेषु कुरुषु उत्तरायाम् अजायत <br>परिक्षिद् अभवत् तेन सुभद्रस्यात्मजो बली </div>
<div class="sloka" id="45_sloka14"> <a href="45.htm#45_sloka14">14 </a> <br>rājadharmārthakuśalo yuktaḥ sarvaguṇair nṛpaḥ<br>jitendriyaś cātmavāṃś ca medhāvī vṛddhasevitaḥ<br>राजधर्मार्थकुशलो युक्तः सर्वगुणैर् नृपः <br>जितेन्द्रियश् चात्मवांश् च मेधावी वृद्धसेवितः </div>
<div class="sloka" id="45_sloka15"> <a href="45.htm#45_sloka15">15 </a> <br>ṣaḍ vargavin mahābuddhir nītidharmavid uttamaḥ<br>prajā imās tava pitā ṣaṣṭiṃ varṣāṇy apālayat<br>tato diṣṭāntam āpannaḥ sarpeṇānativartitam<br>षड् वर्गविन् महाबुद्धिर् नीतिधर्मविद् उत्तमः <br>प्रजा इमास् तव पिता षष्टिं वर्षाण्य् अपालयत् <br>ततो दिष्टान्तम् आपन्नः सर्पेणानतिवर्तितम् </div>
<div class="sloka" id="45_sloka16"> <a href="45.htm#45_sloka16">16 </a> <br>tatas tvaṃ puruṣaśreṣṭha dharmeṇa pratipedivān<br>idaṃ varṣasahasrāya rājyaṃ kuru kulāgatam<br>bāla evābhijāto 'si sarvabhūtānupālakaḥ<br>ततस् त्वं पुरुषश्रेष्ठ धर्मेण प्रतिपेदिवान् <br>इदं वर्षसहस्राय राज्यं कुरु कुलागतम् <br>बाल एवाभिजातो 'सि सर्वभूतानुपालकः </div>
<div class="sloka" id="45_sloka17"> <a href="45.htm#45_sloka17">17 </a> <br>[j]<br>nāsmin kule jātu babhūva rājā; yo na prajānāṃ hitakṛt priyaś ca<br>viśeṣataḥ prekṣya pitāmahānāṃ; vṛttaṃ mahad vṛttaparāyaṇānām<br>[ज्] <br>नास्मिन् कुले जातु बभूव राजा; यो न प्रजानां हितकृत् प्रियश् च <br>विशेषतः प्रेक्ष्य पितामहानां; वृत्तं महद् वृत्तपरायणानाम् </div>
<div class="sloka" id="45_sloka18"> <a href="45.htm#45_sloka18">18 </a> <br>kathaṃ nidhanam āpannaḥ pitā mama tathāvidhaḥ<br>ācakṣadhvaṃ yathāvan me śrotum icchāmi tattvataḥ<br>कथं निधनम् आपन्नः पिता मम तथाविधः <br>आचक्षध्वं यथावन् मे श्रोतुम् इच्छामि तत्त्वतः </div>
<div class="sloka" id="45_sloka19"> <a href="45.htm#45_sloka19">19 </a> <br>[s]<br>evaṃ saṃcoditā rājñā mantriṇas te narādhipam<br>ūcuḥ sarve yathāvṛttaṃ rājñaḥ priyahite ratāḥ<br>[स्] <br>एवं संचोदिता राज्ञा मन्त्रिणस् ते नराधिपम् <br>ऊचुः सर्वे यथावृत्तं राज्ञः प्रियहिते रताः </div>
<div class="sloka" id="45_sloka20"> <a href="45.htm#45_sloka20">20 </a> <br>babhūva mṛgayā śīlas tava rājan pitā sadā<br>yathā pāṇḍur mahābhāgo dhanurdhara varo yudhi<br>asmāsv āsajya sarvāṇi rājakāryāṇy aśeṣataḥ<br>बभूव मृगया शीलस् तव राजन् पिता सदा <br>यथा पाण्डुर् महाभागो धनुर्धर वरो युधि <br>अस्मास्व् आसज्य सर्वाणि राजकार्याण्य् अशेषतः </div>
<div class="sloka" id="45_sloka21"> <a href="45.htm#45_sloka21">21 </a> <br>sa kadā cid vanacaro mṛgaṃ vivyādha patriṇā<br>viddhvā cānvasarat tūrṇaṃ taṃ mṛgaṃ gahane vane<br>स कदा चिद् वनचरो मृगं विव्याध पत्रिणा <br>विद्ध्वा चान्वसरत् तूर्णं तं मृगं गहने वने </div>
<div class="sloka" id="45_sloka22"> <a href="45.htm#45_sloka22">22 </a> <br>padātir baddhanistriṃśas tatāyudha kalāpavān<br>na cāsasāda gahane mṛgaṃ naṣṭaṃ pitā tava<br>पदातिर् बद्धनिस्त्रिंशस् ततायुध कलापवान् <br>न चाससाद गहने मृगं नष्टं पिता तव </div>
<div class="sloka" id="45_sloka23"> <a href="45.htm#45_sloka23">23 </a> <br>pariśrānto vayaḥsthaś ca ṣaṣṭivarṣo jarānvitaḥ<br>kṣudhitaḥ sa mahāraṇye dadarśa munim antike<br>परिश्रान्तो वयःस्थश् च षष्टिवर्षो जरान्वितः <br>क्षुधितः स महारण्ये ददर्श मुनिम् अन्तिके </div>
<div class="sloka" id="45_sloka24"> <a href="45.htm#45_sloka24">24 </a> <br>sa taṃ papraccha rājendro muniṃ mauna vratānvitam<br>na ca kiṃ cid uvācainaṃ sa muniḥ pṛcchato 'pi san<br>स तं पप्रच्छ राजेन्द्रो मुनिं मुन व्रतान्वितम् <br>न च किं चिद् उवाचैनं स मुनिः पृच्छतो 'पि सन् </div>
<div class="sloka" id="45_sloka25"> <a href="45.htm#45_sloka25">25 </a> <br>tato rājā kṣuc chramārtas taṃ muniṃ sthāṇuvat sthitam<br>mauna vratadharaṃ śāntaṃ sadyo manyuvaśaṃ yayau<br>ततो राजा क्षुच् छ्रमार्तस् तं मुनिं स्थाणुवत् स्थितम् <br>मुन व्रतधरं शान्तं सद्यो मन्युवशं ययु </div>
<div class="sloka" id="45_sloka26"> <a href="45.htm#45_sloka26">26 </a> <br>na bubodha hi taṃ rājā mauna vratadharaṃ munim<br>sa taṃ manyusamāviṣṭo dharṣayām āsa te pitā<br>न बुबोध हि तं राजा मुन व्रतधरं मुनिम् <br>स तं मन्युसमाविष्टो धर्षयाम् आस ते पिता </div>
<div class="sloka" id="45_sloka27"> <a href="45.htm#45_sloka27">27 </a> <br>mṛtaṃ sarpaṃ dhanuṣkoṭyā samutkṣipya dharātalāt<br>tasya śuddhātmanaḥ prādāt skandhe bharatasattama<br>मृतं सर्पं धनुष्कोट्या समुत्क्षिप्य धरातलात् <br>तस्य शुद्धात्मनः प्रादात् स्कन्धे भरतसत्तम </div></body></html>