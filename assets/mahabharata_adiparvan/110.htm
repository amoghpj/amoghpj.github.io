<html><body><div class="sloka" id="110_sloka1"> <a href="110.htm#110_sloka1">1 </a> <br>[vai]<br>taṃ vyatītam atikramya rājā svam iva bāndhavam<br>sabhāryaḥ śokaduḥkhārtaḥ paryadevayad āturaḥ<br>[वै] <br>तं व्यतीतम् अतिक्रम्य राजा स्वम् इव बान्धवम् <br>सभार्यः शोकदुःखार्तः पर्यदेवयद् आतुरः </div>
<div class="sloka" id="110_sloka2"> <a href="110.htm#110_sloka2">2 </a> <br>[pāṇḍu]<br>satām api kule jātāḥ karmaṇā bata durgatim<br>prāpnuvanty akṛtātmānaḥ kāmajālavimohitāḥ<br>[पाण्डु] <br>सताम् अपि कुले जाताः कर्मणा बत दुर्गतिम् <br>प्राप्नुवन्त्य् अकृतात्मानः कामजालविमोहिताः </div>
<div class="sloka" id="110_sloka3"> <a href="110.htm#110_sloka3">3 </a> <br>śaśvad dharmātmanā jāto bāla eva pitā mama<br>jīvitāntam anuprāptaḥ kāmātmaiveti naḥ śrutam<br>शश्वद् धर्मात्मना जातो बाल एव पिता मम <br>जीवितान्तम् अनुप्राप्तः कामात्मैवेति नः श्रुतम् </div>
<div class="sloka" id="110_sloka4"> <a href="110.htm#110_sloka4">4 </a> <br>tasya kāmātmanaḥ kṣetre rājñaḥ saṃyata vāg ṛṣiḥ<br>kṛṣṇadvaipāyanaḥ sākṣād bhagavān mām ajījanat<br>तस्य कामात्मनः क्षेत्रे राज्ञः संयत वाग् ऋषिः <br>कृष्णद्वैपायनः साक्षाद् भगवान् माम् अजीजनत् </div>
<div class="sloka" id="110_sloka5"> <a href="110.htm#110_sloka5">5 </a> <br>tasyādya vyasane buddhiḥ saṃjāteyaṃ mamādhamā<br>tyaktasya devair anayān mṛgayāyāṃ durātmanaḥ<br>तस्याद्य व्यसने बुद्धिः संजातेयं ममाधमा <br>त्यक्तस्य देवैर् अनयान् मृगयायां दुरात्मनः </div>
<div class="sloka" id="110_sloka6"> <a href="110.htm#110_sloka6">6 </a> <br>mokṣam eva vyavasyāmi bandho hi vyasanaṃ mahat<br>suvṛttim anuvartiṣye tām ahaṃ pitur avyayām<br>atīva tapasātmānaṃ yojayiṣyāmy asaṃśayam<br>मोक्षम् एव व्यवस्यामि बन्धो हि व्यसनं महत् <br>सुवृत्तिम् अनुवर्तिष्ये ताम् अहं पितुर् अव्ययाम् <br>अतीव तपसात्मानं योजयिष्याम्य् असंशयम् </div>
<div class="sloka" id="110_sloka7"> <a href="110.htm#110_sloka7">7 </a> <br>tasmād eko 'ham ekāham ekaikasmin vanaspatau<br>caran bhaikṣaṃ munir muṇḍaś cariṣyāmi mahīm imām<br>तस्माद् एको 'हम् एकाहम् एकैकस्मिन् वनस्पतु <br>चरन् भैक्षं मुनिर् मुण्डश् चरिष्यामि महीम् इमाम् </div>
<div class="sloka" id="110_sloka8"> <a href="110.htm#110_sloka8">8 </a> <br>pāṃsunā samavacchannaḥ śūnyāgāra pratiśrayaḥ<br>vṛkṣamūlaniketo vā tyaktasarvapriyāpriyaḥ<br>पांसुना समवच्छन्नः शून्यागार प्रतिश्रयः <br>वृक्षमूलनिकेतो वा त्यक्तसर्वप्रियाप्रियः </div>
<div class="sloka" id="110_sloka9"> <a href="110.htm#110_sloka9">9 </a> <br>na śocan na prahṛṣyaṃś ca tulyanindātmasaṃstutiḥ<br>nirāśīr nirnamaskāro nirdvandvo niṣparigrahaḥ<br>न शोचन् न प्रहृष्यंश् च तुल्यनिन्दात्मसंस्तुतिः <br>निराशीर् निर्नमस्कारो निर्द्वन्द्वो निष्परिग्रहः </div>
<div class="sloka" id="110_sloka10"> <a href="110.htm#110_sloka10">10 </a> <br>na cāpy avahasan kaṃ cin na kurvan bhrukuṭīṃ kva cit<br>prasannavadano nityaṃ sarvabhūtahite rataḥ<br>न चाप्य् अवहसन् कं चिन् न कुर्वन् भ्रुकुटीं क्व चित् <br>प्रसन्नवदनो नित्यं सर्वभूतहिते रतः </div>
<div class="sloka" id="110_sloka11"> <a href="110.htm#110_sloka11">11 </a> <br>jaṅgamājaṅgamaṃ sarvam avihiṃsaṃś caturvidham<br>svāsu prajāsv iva sadā samaḥ prāṇabhṛtāṃ prati<br>जङ्गमाजङ्गमं सर्वम् अविहिंसंश् चतुर्विधम् <br>स्वासु प्रजास्व् इव सदा समः प्राणभृतां प्रति </div>
<div class="sloka" id="110_sloka12"> <a href="110.htm#110_sloka12">12 </a> <br>ekakālaṃ caran bhaikṣaṃ kulāni dve ca pañca ca<br>asaṃbhave vā bhaikṣasya carann anaśanāny api<br>एककालं चरन् भैक्षं कुलानि द्वे च पञ्च च <br>असंभवे वा भैक्षस्य चरन्न् अनशनान्य् अपि </div>
<div class="sloka" id="110_sloka13"> <a href="110.htm#110_sloka13">13 </a> <br>alpam alpaṃ yathā bhojyaṃ pūrvalābhena jātucit<br>nityaṃ nāticaraṁl lābhe alābhe sapta pūrayan<br>अल्पम् अल्पं यथा भोज्यं पूर्वलाभेन जातुचित् <br>नित्यं नातिचरṁल् लाभे अलाभे सप्त पूरयन् </div>
<div class="sloka" id="110_sloka14"> <a href="110.htm#110_sloka14">14 </a> <br>vāsyaikaṃ takṣato bāhuṃ candanenaikam ukṣataḥ<br>nākalyāṇaṃ na kalyāṇaṃ pradhyāyann ubhayos tayoḥ<br>वास्यैकं तक्षतो बाहुं चन्दनेनैकम् उक्षतः <br>नाकल्याणं न कल्याणं प्रध्यायन्न् उभयोस् तयोः </div>
<div class="sloka" id="110_sloka15"> <a href="110.htm#110_sloka15">15 </a> <br>na jijīviṣuvat kiṃ cin na mumūrṣuvad ācaran<br>maraṇaṃ jīvitaṃ caiva nābhinandan na ca dviṣan<br>न जिजीविषुवत् किं चिन् न मुमूर्षुवद् आचरन् <br>मरणं जीवितं चैव नाभिनन्दन् न च द्विषन् </div>
<div class="sloka" id="110_sloka16"> <a href="110.htm#110_sloka16">16 </a> <br>yāḥ kāś cij jīvatā śakyāḥ kartum abhyudaya kriyāḥ<br>tāḥ sarvāḥ samatikramya nimeṣādiṣv avasthitaḥ<br>याः काश् चिज् जीवता शक्याः कर्तुम् अभ्युदय क्रियाः <br>ताः सर्वाः समतिक्रम्य निमेषादिष्व् अवस्थितः </div>
<div class="sloka" id="110_sloka17"> <a href="110.htm#110_sloka17">17 </a> <br>tāsu sarvāsv avasthāsu tyaktasarvendriyakriyaḥ<br>saṃparityakta dharmātmā sunirṇiktātma kalmaṣaḥ<br>तासु सर्वास्व् अवस्थासु त्यक्तसर्वेन्द्रियक्रियः <br>संपरित्यक्त धर्मात्मा सुनिर्णिक्तात्म कल्मषः </div>
<div class="sloka" id="110_sloka18"> <a href="110.htm#110_sloka18">18 </a> <br>nirmuktaḥ sarvapāpebhyo vyatītaḥ sarvavāgurāḥ<br>na vaśe kasya cit tiṣṭhan sadharmā mātariśvanaḥ<br>निर्मुक्तः सर्वपापेभ्यो व्यतीतः सर्ववागुराः <br>न वशे कस्य चित् तिष्ठन् सधर्मा मातरिश्वनः </div>
<div class="sloka" id="110_sloka19"> <a href="110.htm#110_sloka19">19 </a> <br>etayā satataṃ vṛttyā carann evaṃ prakārayā<br>dehaṃ saṃdhārayiṣyāmi nirbhayaṃ mārgam āsthitaḥ<br>एतया सततं वृत्त्या चरन्न् एवं प्रकारया <br>देहं संधारयिष्यामि निर्भयं मार्गम् आस्थितः </div>
<div class="sloka" id="110_sloka20"> <a href="110.htm#110_sloka20">20 </a> <br>nāhaṃ śvā carite mārge avīrya kṛpaṇocite<br>svadharmāt satatāpete rameyaṃ vīryavarjitaḥ<br>नाहं श्वा चरिते मार्गे अवीर्य कृपणोचिते <br>स्वधर्मात् सततापेते रमेयं वीर्यवर्जितः </div>
<div class="sloka" id="110_sloka21"> <a href="110.htm#110_sloka21">21 </a> <br>satkṛto 'saktṛto vāpi yo 'nyāṃ kṛpaṇa cakṣuṣā<br>upaiti vṛttiṃ kāmātmā sa śunāṃ vartate pathi<br>सत्कृतो 'सक्तृतो वापि यो 'न्यां कृपण चक्षुषा <br>उपैति वृत्तिं कामात्मा स शुनां वर्तते पथि </div>
<div class="sloka" id="110_sloka22"> <a href="110.htm#110_sloka22">22 </a> <br>[v]<br>evam uktvā suduḥkhārto niḥśvāsaparamo nṛpaḥ<br>avekṣamāṇaḥ kuntīṃ ca mādrīṃ ca samabhāṣata<br>[व्] <br>एवम् उक्त्वा सुदुःखार्तो निःश्वासपरमो नृपः <br>अवेक्षमाणः कुन्तीं च माद्रीं च समभाषत </div>
<div class="sloka" id="110_sloka23"> <a href="110.htm#110_sloka23">23 </a> <br>kausalyā viduraḥ kṣattā rājā ca saha bandhubhiḥ<br>āryā satyavatī bhīṣmas te ca rājapurohitāḥ<br>कुसल्या विदुरः क्षत्ता राजा च सह बन्धुभिः <br>आर्या सत्यवती भीष्मस् ते च राजपुरोहिताः </div>
<div class="sloka" id="110_sloka24"> <a href="110.htm#110_sloka24">24 </a> <br>brāhmaṇāś ca mahātmānaḥ somapāḥ saṃśitavratāḥ<br>pauravṛddhāś ca ye tatra nivasanty asmad āśrayāḥ<br>prasādya sarve vaktavyāḥ pāṇḍuḥ pravrajito vanam<br>ब्राह्मणाश् च महात्मानः सोमपाः संशितव्रताः <br>पुरवृद्धाश् च ये तत्र निवसन्त्य् अस्मद् आश्रयाः <br>प्रसाद्य सर्वे वक्तव्याः पाण्डुः प्रव्रजितो वनम् </div>
<div class="sloka" id="110_sloka25"> <a href="110.htm#110_sloka25">25 </a> <br>niśamya vacanaṃ bhartur vanavāse dhṛtātmanaḥ<br>tat samaṃ vacanaṃ kuntī mādrī ca samabhāṣatām<br>निशम्य वचनं भर्तुर् वनवासे धृतात्मनः <br>तत् समं वचनं कुन्ती माद्री च समभाषताम् </div>
<div class="sloka" id="110_sloka26"> <a href="110.htm#110_sloka26">26 </a> <br>anye 'pi hy āśramāḥ santi ye śakyā bharatarṣabhaḥ<br>āvābhyāṃ dharmapatnībhyāṃ saha taptvā tapo mahat<br>tvam eva bhavitā sārthaḥ svargasyāpi na saṃśayaḥ<br>अन्ये 'पि ह्य् आश्रमाः सन्ति ये शक्या भरतर्षभः <br>आवाभ्यां धर्मपत्नीभ्यां सह तप्त्वा तपो महत् <br>त्वम् एव भविता सार्थः स्वर्गस्यापि न संशयः </div>
<div class="sloka" id="110_sloka27"> <a href="110.htm#110_sloka27">27 </a> <br>praṇidhāyendriya grāmaṃ bhartṛlokaparāyaṇe<br>tyaktakāmasukhe hy āvāṃ tapsyāvo vipulaṃ tapaḥ<br>प्रणिधायेन्द्रिय ग्रामं भर्तृलोकपरायणे <br>त्यक्तकामसुखे ह्य् आवां तप्स्यावो विपुलं तपः </div>
<div class="sloka" id="110_sloka28"> <a href="110.htm#110_sloka28">28 </a> <br>yadi āvāṃ mahāprājña tyakṣyasi tvaṃ viśāṃ pate<br>adyaivāvāṃ prahāsyāvo jītivaṃ nātra saṃśayaḥ<br>यदि आवां महाप्राज्ञ त्यक्ष्यसि त्वं विशां पते <br>अद्यैवावां प्रहास्यावो जीतिवं नात्र संशयः </div>
<div class="sloka" id="110_sloka29"> <a href="110.htm#110_sloka29">29 </a> <br>[p]<br>yadi vyavasitaṃ hy etad yuvayor dharmasaṃhitam<br>svavṛttim anuvartiṣye tām ahaṃ pitur avyayām<br>[प्] <br>यदि व्यवसितं ह्य् एतद् युवयोर् धर्मसंहितम् <br>स्ववृत्तिम् अनुवर्तिष्ये ताम् अहं पितुर् अव्ययाम् </div>
<div class="sloka" id="110_sloka30"> <a href="110.htm#110_sloka30">30 </a> <br>tyaktagrāmya sukhācāras tapyamāno mahat tapaḥ<br>valkalī phalamūlāśī cariṣyāmi mahāvane<br>त्यक्तग्राम्य सुखाचारस् तप्यमानो महत् तपः <br>वल्कली फलमूलाशी चरिष्यामि महावने </div>
<div class="sloka" id="110_sloka31"> <a href="110.htm#110_sloka31">31 </a> <br>agniṃ juhvann ubhau kālāv ubhau kālāv upaspṛśan<br>kṛśaḥ parimitārāhaś cīracarma jaṭādharaḥ<br>अग्निं जुह्वन्न् उभु कालाव् उभु कालाव् उपस्पृशन् <br>कृशः परिमिताराहश् चीरचर्म जटाधरः </div>
<div class="sloka" id="110_sloka32"> <a href="110.htm#110_sloka32">32 </a> <br>śītavātātapa sahaḥ kṣutpipāsāśramānvitaḥ<br>tapasā duścareṇedaṃ śarīram upaśoṣayan<br>शीतवातातप सहः क्षुत्पिपासाश्रमान्वितः <br>तपसा दुश्चरेणेदं शरीरम् उपशोषयन् </div>
<div class="sloka" id="110_sloka33"> <a href="110.htm#110_sloka33">33 </a> <br>ekāntaśīlī vimṛśan pakvāpakvena vartayan<br>pitṝn devāṃś ca vanyena vāgbhir adbhiś ca tarpayan<br>एकान्तशीली विमृशन् पक्वापक्वेन वर्तयन् <br>पितঘन् देवांश् च वन्येन वाग्भिर् अद्भिश् च तर्पयन् </div>
<div class="sloka" id="110_sloka34"> <a href="110.htm#110_sloka34">34 </a> <br>vānaprasthajanasyāpi darśanaṃ kulavāsinām<br>nāpriyāṇy ācaraj jātu kiṃ punar grāmavāsinām<br>वानप्रस्थजनस्यापि दर्शनं कुलवासिनाम् <br>नाप्रियाण्य् आचरज् जातु किं पुनर् ग्रामवासिनाम् </div>
<div class="sloka" id="110_sloka35"> <a href="110.htm#110_sloka35">35 </a> <br>evam āraṇya śāstrāṇām ugram ugrataraṃ vidhim<br>kāṅkṣamāṇo 'ham āsiṣye dehasyāsya samāpanāt<br>एवम् आरण्य शास्त्राणाम् उग्रम् उग्रतरं विधिम् <br>काङ्क्षमाणो 'हम् आसिष्ये देहस्यास्य समापनात् </div>
<div class="sloka" id="110_sloka36"> <a href="110.htm#110_sloka36">36 </a> <br>[v]<br>ity evam uktvā bhārye te rājā kauravavaṃśajaḥ<br>tataś cūḍāmaṇiṃ niṣkam aṅgade kuṇḍalāni ca<br>vāsāṃsi ca mahārhāṇi strīṇām ābharaṇāni ca<br>[व्] <br>इत्य् एवम् उक्त्वा भार्ये ते राजा कुरववंशजः <br>ततश् चूडामणिं निष्कम् अङ्गदे कुण्डलानि च <br>वासांसि च महार्हाणि स्त्रीणाम् आभरणानि च </div>
<div class="sloka" id="110_sloka37"> <a href="110.htm#110_sloka37">37 </a> <br>pradāya sarvaṃ viprebhyaḥ pāṇḍuḥ punar abhāṣata<br>gatvā nāgapuraṃ vācyaṃ pāṇḍuḥ pravrajito vanam<br>प्रदाय सर्वं विप्रेभ्यः पाण्डुः पुनर् अभाषत <br>गत्वा नागपुरं वाच्यं पाण्डुः प्रव्रजितो वनम् </div>
<div class="sloka" id="110_sloka38"> <a href="110.htm#110_sloka38">38 </a> <br>arthaṃ kāmaṃ sukhaṃ caiva ratiṃ ca paramātmikām<br>pratasthe sarvam utsṛjya sabhāryaḥ kurupuṃgavaḥ<br>अर्थं कामं सुखं चैव रतिं च परमात्मिकाम् <br>प्रतस्थे सर्वम् उत्सृज्य सभार्यः कुरुपुंगवः </div>
<div class="sloka" id="110_sloka39"> <a href="110.htm#110_sloka39">39 </a> <br>tatas tasyānuyātrāṇi te caiva paricārakāḥ<br>śrutvā bharata siṃhasya vividhāḥ karuṇā giraḥ<br>bhīmam ārtasvaraṃ kṛtvā hāheti paricukruśuḥ<br>ततस् तस्यानुयात्राणि ते चैव परिचारकाः <br>श्रुत्वा भरत सिंहस्य विविधाः करुणा गिरः <br>भीमम् आर्तस्वरं कृत्वा हाहेति परिचुक्रुशुः </div>
<div class="sloka" id="110_sloka40"> <a href="110.htm#110_sloka40">40 </a> <br>uṣṇam aśruvimuñcantas taṃ vihāya mahīpatim<br>yayur nāgapuraṃ tūrṇaṃ sarvam ādāya tad vacaḥ<br>उष्णम् अश्रुविमुञ्चन्तस् तं विहाय महीपतिम् <br>ययुर् नागपुरं तूर्णं सर्वम् आदाय तद् वचः </div>
<div class="sloka" id="110_sloka41"> <a href="110.htm#110_sloka41">41 </a> <br>śrutvā ca tebhyas tat sarvaṃ yathāvṛttaṃ mahāvane<br>dhṛtarāṣṭro naraśreṣṭhaḥ pāṇḍum evānvaśocata<br>श्रुत्वा च तेभ्यस् तत् सर्वं यथावृत्तं महावने <br>धृतराष्ट्रो नरश्रेष्ठः पाण्डुम् एवान्वशोचत </div>
<div class="sloka" id="110_sloka42"> <a href="110.htm#110_sloka42">42 </a> <br>rājaputras tu kauravyaḥ pāṇḍur mūlaphalāśanaḥ<br>jagāma saha bhāryābhyāṃ tato nāgasabhaṃ girim<br>राजपुत्रस् तु कुरव्यः पाण्डुर् मूलफलाशनः <br>जगाम सह भार्याभ्यां ततो नागसभं गिरिम् </div>
<div class="sloka" id="110_sloka43"> <a href="110.htm#110_sloka43">43 </a> <br>sa caitraratham āsādya vāriṣeṇam atītya ca<br>himavantam atikramya prayayau gandhamādanam<br>स चैत्ररथम् आसाद्य वारिषेणम् अतीत्य च <br>हिमवन्तम् अतिक्रम्य प्रययु गन्धमादनम् </div>
<div class="sloka" id="110_sloka44"> <a href="110.htm#110_sloka44">44 </a> <br>rakṣyamāṇo mahābhūtaiḥ siddhaiś ca paramarṣibhiḥ<br>uvāsa sa tadā rājā sameṣu viṣameṣu ca<br>रक्ष्यमाणो महाभूतैः सिद्धैश् च परमर्षिभिः <br>उवास स तदा राजा समेषु विषमेषु च </div></body></html>