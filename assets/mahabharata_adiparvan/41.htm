<html><body><div class="sloka" id="41_sloka1"> <a href="41.htm#41_sloka1">1 </a> <br>[s]<br>etasminn eva kāle tu jaratkārur mahātapāḥ<br>cacāra pṛthivīṃ kṛtsnāṃ yatrasāyaṃ gṛho muniḥ<br>[स्] <br>एतस्मिन्न् एव काले तु जरत्कारुर् महातपाः <br>चचार पृथिवीं कृत्स्नां यत्रसायं गृहो मुनिः </div>
<div class="sloka" id="41_sloka2"> <a href="41.htm#41_sloka2">2 </a> <br>caran dīkṣāṃ mahātejā duścarām akṛtātmabhiḥ<br>tīrtheṣv āplavanaṃ kurvan puṇyeṣu vicacāra ha<br>चरन् दीक्षां महातेजा दुश्चराम् अकृतात्मभिः <br>तीर्थेष्व् आप्लवनं कुर्वन् पुण्येषु विचचार ह </div>
<div class="sloka" id="41_sloka3"> <a href="41.htm#41_sloka3">3 </a> <br>vāyubhakṣo nirāhāraḥ śuṣyann ahar ahar muniḥ<br>sa dadarśa pitṝn garte lambamānān adhomukhān<br>वायुभक्षो निराहारः शुष्यन्न् अहर् अहर् मुनिः <br>स ददर्श पितঘन् गर्ते लम्बमानान् अधोमुखान् </div>
<div class="sloka" id="41_sloka4"> <a href="41.htm#41_sloka4">4 </a> <br>ekatantv avaśiṣṭaṃ vai vīraṇastambam āśritān<br>taṃ ca tantuṃ śanair ākhum ādadānaṃ bilāśrayam<br>एकतन्त्व् अवशिष्टं वै वीरणस्तम्बम् आश्रितान् <br>तं च तन्तुं शनैर् आखुम् आददानं बिलाश्रयम् </div>
<div class="sloka" id="41_sloka5"> <a href="41.htm#41_sloka5">5 </a> <br>nirāhārān kṛśān dīnān garte ''rtāṃs trāṇam icchataḥ<br>upasṛtya sa tān dīnān dīnarūpo 'bhyabhāṣata<br>निराहारान् कृशान् दीनान् गर्ते ''र्तांस् त्राणम् इच्छतः <br>उपसृत्य स तान् दीनान् दीनरूपो 'भ्यभाषत </div>
<div class="sloka" id="41_sloka6"> <a href="41.htm#41_sloka6">6 </a> <br>ke bhavanto 'valambante vīraṇastambam āśritāḥ<br>durbalaṃ khāditair mūlair ākhunā bilavāsinā<br>के भवन्तो 'वलम्बन्ते वीरणस्तम्बम् आश्रिताः <br>दुर्बलं खादितैर् मूलैर् आखुना बिलवासिना </div>
<div class="sloka" id="41_sloka7"> <a href="41.htm#41_sloka7">7 </a> <br>vīraṇastambake mūlaṃ yad apy ekam iha sthitam<br>tad apy ayaṃ śanair ākhur ādatte daśanaiḥ śitaiḥ<br>वीरणस्तम्बके मूलं यद् अप्य् एकम् इह स्थितम् <br>तद् अप्य् अयं शनैर् आखुर् आदत्ते दशनैः शितैः </div>
<div class="sloka" id="41_sloka8"> <a href="41.htm#41_sloka8">8 </a> <br>chetsyate 'lpāvaśiṣṭatvād etad apy acirād iva<br>tataḥ stha patitāro 'tra garte asminn adhomukhāḥ<br>छेत्स्यते 'ल्पावशिष्टत्वाद् एतद् अप्य् अचिराद् इव <br>ततः स्थ पतितारो 'त्र गर्ते अस्मिन्न् अधोमुखाः </div>
<div class="sloka" id="41_sloka9"> <a href="41.htm#41_sloka9">9 </a> <br>tato me duḥkham utpannaṃ dṛṣṭvā yuṣmān adhomukhān<br>kṛcchrām āpadam āpannān priyaṃ kiṃ karavāṇi vaḥ<br>ततो मे दुःखम् उत्पन्नं दृष्ट्वा युष्मान् अधोमुखान् <br>कृच्छ्राम् आपदम् आपन्नान् प्रियं किं करवाणि वः </div>
<div class="sloka" id="41_sloka10"> <a href="41.htm#41_sloka10">10 </a> <br>tapaso 'sya caturthena tṛtīyenāpi vā punaḥ<br>ardhena vāpi nistartum āpadaṃ brūta māciram<br>तपसो 'स्य चतुर्थेन तृतीयेनापि वा पुनः <br>अर्धेन वापि निस्तर्तुम् आपदं ब्रूत माचिरम् </div>
<div class="sloka" id="41_sloka11"> <a href="41.htm#41_sloka11">11 </a> <br>atha vāpi samagreṇa tarantu tapasā mama<br>bhavantaḥ sarva evāsmāt kāmam evaṃ vidhīyatām<br>अथ वापि समग्रेण तरन्तु तपसा मम <br>भवन्तः सर्व एवास्मात् कामम् एवं विधीयताम् </div>
<div class="sloka" id="41_sloka12"> <a href="41.htm#41_sloka12">12 </a> <br>[pitarah]<br>ṛddho bhavān brahma cārī yo nas trātum ihecchati<br>na tu viprāgrya tapasā śakyam etad vyapohitum<br>[पितरह्] <br>ऋद्धो भवान् ब्रह्म चारी यो नस् त्रातुम् इहेच्छति <br>न तु विप्राग्र्य तपसा शक्यम् एतद् व्यपोहितुम् </div>
<div class="sloka" id="41_sloka13"> <a href="41.htm#41_sloka13">13 </a> <br>asti nas tāta tapasaḥ phalaṃ pravadatāṃ vara<br>saṃtānaprakṣayād brahman patāmo niraye 'śucau<br>अस्ति नस् तात तपसः फलं प्रवदतां वर <br>संतानप्रक्षयाद् ब्रह्मन् पतामो निरये 'शुचु </div>
<div class="sloka" id="41_sloka14"> <a href="41.htm#41_sloka14">14 </a> <br>lambatām iha nas tāta na jñānaṃ pratibhāti vai<br>yena tvāṃ nābhijānīmo loke vikhyātapauruṣam<br>लम्बताम् इह नस् तात न ज्ञानं प्रतिभाति वै <br>येन त्वां नाभिजानीमो लोके विख्यातपुरुषम् </div>
<div class="sloka" id="41_sloka15"> <a href="41.htm#41_sloka15">15 </a> <br>ṛddho bhavān mahābhāgo yo naḥ śocyān suduḥkhitān<br>śocasy upetya kāruṇyāc chṛṇu ye vai vayaṃ dvija<br>ऋद्धो भवान् महाभागो यो नः शोच्यान् सुदुःखितान् <br>शोचस्य् उपेत्य कारुण्याच् छृणु ये वै वयं द्विज </div>
<div class="sloka" id="41_sloka16"> <a href="41.htm#41_sloka16">16 </a> <br>yāyāvarā nāma vayam ṛṣayaḥ saṃśitavratāḥ<br>lokāt puṇyād iha bhraṣṭāḥ saṃtānaprakṣayād vibho<br>यायावरा नाम वयम् ऋषयः संशितव्रताः <br>लोकात् पुण्याद् इह भ्रष्टाः संतानप्रक्षयाद् विभो </div>
<div class="sloka" id="41_sloka17"> <a href="41.htm#41_sloka17">17 </a> <br>pranaṣṭaṃ nas tapaḥ puṇyaṃ na hi nas tantur asti vai<br>asti tv eko 'dya nas tantuḥ so 'pi nāsti yathātathā<br>प्रनष्टं नस् तपः पुण्यं न हि नस् तन्तुर् अस्ति वै <br>अस्ति त्व् एको 'द्य नस् तन्तुः सो 'पि नास्ति यथातथा </div>
<div class="sloka" id="41_sloka18"> <a href="41.htm#41_sloka18">18 </a> <br>mandabhāgyo 'lpabhāgyānāṃ bandhuḥ sa khila naḥ kule<br>jaratkārur iti khyāto vedavedāṅgapāragaḥ<br>niyatātmā mahātmā ca suvrataḥ sumahātapāḥ<br>मन्दभाग्यो 'ल्पभाग्यानां बन्धुः स खिल नः कुले <br>जरत्कारुर् इति ख्यातो वेदवेदाङ्गपारगः <br>नियतात्मा महात्मा च सुव्रतः सुमहातपाः </div>
<div class="sloka" id="41_sloka19"> <a href="41.htm#41_sloka19">19 </a> <br>tena sma tapaso lobhāt kṛcchram āpāditā vayam<br>na tasya bhāryā putro vā bāndhavo vāsti kaś cana<br>तेन स्म तपसो लोभात् कृच्छ्रम् आपादिता वयम् <br>न तस्य भार्या पुत्रो वा बान्धवो वास्ति कश् चन </div>
<div class="sloka" id="41_sloka20"> <a href="41.htm#41_sloka20">20 </a> <br>tasmāl lambāmahe garte naṣṭasaṃjñā hy anāthavat<br>sa vaktavyas tvayā dṛṣṭvā asmākaṃ nāthavattayā<br>तस्माल् लम्बामहे गर्ते नष्टसंज्ञा ह्य् अनाथवत् <br>स वक्तव्यस् त्वया दृष्ट्वा अस्माकं नाथवत्तया </div>
<div class="sloka" id="41_sloka21"> <a href="41.htm#41_sloka21">21 </a> <br>pitaras te 'valambante garte dīnā adhomukhāḥ<br>sādhu dārān kuruṣveti prajāyasveti cābhibho<br>kulatantur hi naḥ śiṣṭas tvam evaikas tapodhana<br>पितरस् ते 'वलम्बन्ते गर्ते दीना अधोमुखाः <br>साधु दारान् कुरुष्वेति प्रजायस्वेति चाभिभो <br>कुलतन्तुर् हि नः शिष्टस् त्वम् एवैकस् तपोधन </div>
<div class="sloka" id="41_sloka22"> <a href="41.htm#41_sloka22">22 </a> <br>yat tu paśyasi no brahman vīraṇastambam āśritān<br>eṣo 'smākaṃ kulastamba āsīt svakulavardhanaḥ<br>यत् तु पश्यसि नो ब्रह्मन् वीरणस्तम्बम् आश्रितान् <br>एषो 'स्माकं कुलस्तम्ब आसीत् स्वकुलवर्धनः </div>
<div class="sloka" id="41_sloka23"> <a href="41.htm#41_sloka23">23 </a> <br>yāni paśyasi vai brahman mūlānīhāsya vīrudhaḥ<br>ete nastantavas tāta kālena paribhakṣitāḥ<br>यानि पश्यसि वै ब्रह्मन् मूलानीहास्य वीरुधः <br>एते नस्तन्तवस् तात कालेन परिभक्षिताः </div>
<div class="sloka" id="41_sloka24"> <a href="41.htm#41_sloka24">24 </a> <br>yat tv etat paśyasi brahman mūlam asyārdhabhakṣitam<br>tatra lambāmahe sarve so 'py ekas tapa āsthitaḥ<br>यत् त्व् एतत् पश्यसि ब्रह्मन् मूलम् अस्यार्धभक्षितम् <br>तत्र लम्बामहे सर्वे सो 'प्य् एकस् तप आस्थितः </div>
<div class="sloka" id="41_sloka25"> <a href="41.htm#41_sloka25">25 </a> <br>yam ākhuṃ paśyasi brahman kāla eṣa mahābalaḥ<br>sa taṃ tapo rataṃ mandaṃ śanaiḥ kṣapayate tudan<br>jaratkāruṃ tapo lubdhaṃ mandātmānam acetasam<br>यम् आखुं पश्यसि ब्रह्मन् काल एष महाबलः <br>स तं तपो रतं मन्दं शनैः क्षपयते तुदन् <br>जरत्कारुं तपो लुब्धं मन्दात्मानम् अचेतसम् </div>
<div class="sloka" id="41_sloka26"> <a href="41.htm#41_sloka26">26 </a> <br>na hi nas tat tapas tasya tārayiṣyati sattama<br>chinnamūlān paribhraṣṭān kālopahatacetasaḥ<br>narakapratiṣṭhān paśyāsmān yathā duṣkṛtinas tathā<br>न हि नस् तत् तपस् तस्य तारयिष्यति सत्तम <br>छिन्नमूलान् परिभ्रष्टान् कालोपहतचेतसः <br>नरकप्रतिष्ठान् पश्यास्मान् यथा दुष्कृतिनस् तथा </div>
<div class="sloka" id="41_sloka27"> <a href="41.htm#41_sloka27">27 </a> <br>asmāsu patiteṣv atra saha pūrvaiḥ pitāmahaiḥ<br>chinnaḥ kālena so 'py atra gantā vai narakaṃ tataḥ<br>अस्मासु पतितेष्व् अत्र सह पूर्वैः पितामहैः <br>छिन्नः कालेन सो 'प्य् अत्र गन्ता वै नरकं ततः </div>
<div class="sloka" id="41_sloka28"> <a href="41.htm#41_sloka28">28 </a> <br>tapo vāpy atha vā yajño yac cānyat pāvanaṃ mahat<br>tat sarvaṃ na samaṃ tāta saṃtatyeti satāṃ matam<br>तपो वाप्य् अथ वा यज्ञो यच् चान्यत् पावनं महत् <br>तत् सर्वं न समं तात संतत्येति सतां मतम् </div>
<div class="sloka" id="41_sloka29"> <a href="41.htm#41_sloka29">29 </a> <br>sa tāta dṛṣṭvā brūyās tvaṃ jaratkāruṃ tapasvinam<br>yathādṛṣṭam idaṃ cāsmai tvayākhyeyam aśeṣataḥ<br>स तात दृष्ट्वा ब्रूयास् त्वं जरत्कारुं तपस्विनम् <br>यथादृष्टम् इदं चास्मै त्वयाख्येयम् अशेषतः </div></body></html>