<html><body><div class="sloka" id="46_sloka1"> <a href="46.htm#46_sloka1">1 </a> <br>[mantriṇah]<br>tataḥ sa rājā rājendra skandhe tasya bhujaṃgamam<br>muneḥ kṣut kṣāma āsajya svapuraṃ punar āyayau<br>[मन्त्रिणह्] <br>ततः स राजा राजेन्द्र स्कन्धे तस्य भुजंगमम् <br>मुनेः क्षुत् क्षाम आसज्य स्वपुरं पुनर् आययु </div>
<div class="sloka" id="46_sloka2"> <a href="46.htm#46_sloka2">2 </a> <br>ṛṣes tasya tu putro 'bhūd gavi jāto mahāyaśāḥ<br>śṛṅgī nāma mahātejās tigmavīryo 'tikopanaḥ<br>ऋषेस् तस्य तु पुत्रो 'भूद् गवि जातो महायशाः <br>शृङ्गी नाम महातेजास् तिग्मवीर्यो 'तिकोपनः </div>
<div class="sloka" id="46_sloka3"> <a href="46.htm#46_sloka3">3 </a> <br>brahmāṇaṃ so 'bhyupāgamya muniḥ pūjāṃ cakāra ha<br>anujñāto gatas tatra śṛṅgī śuśrāva taṃ tadā<br>sakhyuḥ sakāśāt pitaraṃ pitrā te dharṣitaṃ tathā<br>ब्रह्माणं सो 'भ्युपागम्य मुनिः पूजां चकार ह <br>अनुज्ञातो गतस् तत्र शृङ्गी शुश्राव तं तदा <br>सख्युः सकाशात् पितरं पित्रा ते धर्षितं तथा </div>
<div class="sloka" id="46_sloka4"> <a href="46.htm#46_sloka4">4 </a> <br>mṛtaṃ sarpaṃ samāsaktaṃ pitrā te janamejaya<br>vahantaṃ kuruśārdūla skandhenānapakāriṇam<br>मृतं सर्पं समासक्तं पित्रा ते जनमेजय <br>वहन्तं कुरुशार्दूल स्कन्धेनानपकारिणम् </div>
<div class="sloka" id="46_sloka5"> <a href="46.htm#46_sloka5">5 </a> <br>tapasvinam atīvātha taṃ munipravaraṃ nṛpa<br>jitendriya viśuddhaṃ ca sthitaṃ karmaṇy athādbhute<br>तपस्विनम् अतीवाथ तं मुनिप्रवरं नृप <br>जितेन्द्रिय विशुद्धं च स्थितं कर्मण्य् अथाद्भुते </div>
<div class="sloka" id="46_sloka6"> <a href="46.htm#46_sloka6">6 </a> <br>tapasā dyotitātmānaṃ sveṣv aṅgeṣu yataṃ tathā<br>śubhācāraṃ śubhakathaṃ susthiraṃ tam alolupam<br>तपसा द्योतितात्मानं स्वेष्व् अङ्गेषु यतं तथा <br>शुभाचारं शुभकथं सुस्थिरं तम् अलोलुपम् </div>
<div class="sloka" id="46_sloka7"> <a href="46.htm#46_sloka7">7 </a> <br>akṣudram anasūyaṃ ca vṛddhaṃ mauna vrate sthitam<br>śaraṇyaṃ sarvabhūtānāṃ pitrā viprakṛtaṃ tava<br>अक्षुद्रम् अनसूयं च वृद्धं मुन व्रते स्थितम् <br>शरण्यं सर्वभूतानां पित्रा विप्रकृतं तव </div>
<div class="sloka" id="46_sloka8"> <a href="46.htm#46_sloka8">8 </a> <br>śaśāpātha sa tac chrutvā pitaraṃ te ruṣānvitaḥ<br>ṛṣeḥ putro mahātejā bālo 'pi sthavirair varaḥ<br>शशापाथ स तच् छ्रुत्वा पितरं ते रुषान्वितः <br>ऋषेः पुत्रो महातेजा बालो 'पि स्थविरैर् वरः </div>
<div class="sloka" id="46_sloka9"> <a href="46.htm#46_sloka9">9 </a> <br>sa kṣipram udakaṃ spṛṣṭvā roṣād idam uvāca ha<br>pitaraṃ te 'bhisaṃdhāya tejasā prajvalann iva<br>स क्षिप्रम् उदकं स्पृष्ट्वा रोषाद् इदम् उवाच ह <br>पितरं ते 'भिसंधाय तेजसा प्रज्वलन्न् इव </div>
<div class="sloka" id="46_sloka10"> <a href="46.htm#46_sloka10">10 </a> <br>anāgasi gurau yo me mṛtaṃ sarpam avāsṛjat<br>taṃ nāgas takṣakaḥ kruddhas tejasā sādayiṣyati<br>saptarātrād itaḥ pāpaṃ paśya me tapaso balam<br>अनागसि गुरु यो मे मृतं सर्पम् अवासृजत् <br>तं नागस् तक्षकः क्रुद्धस् तेजसा सादयिष्यति <br>सप्तरात्राद् इतः पापं पश्य मे तपसो बलम् </div>
<div class="sloka" id="46_sloka11"> <a href="46.htm#46_sloka11">11 </a> <br>ity uktvā prayayau tatra pitā yatrāsya so 'bhavat<br>dṛṣṭvā ca pitaraṃ tasmai śāpaṃ taṃ pratyavedayat<br>इत्य् उक्त्वा प्रययु तत्र पिता यत्रास्य सो 'भवत् <br>दृष्ट्वा च पितरं तस्मै शापं तं प्रत्यवेदयत् </div>
<div class="sloka" id="46_sloka12"> <a href="46.htm#46_sloka12">12 </a> <br>sa cāpi muniśārdūlaḥ preṣayām āsa te pituḥ<br>śapto 'si mama putreṇa yatto bhava mahīpate<br>takṣakas tvāṃ mahārāja tejasā sādayiṣyati<br>स चापि मुनिशार्दूलः प्रेषयाम् आस ते पितुः <br>शप्तो 'सि मम पुत्रेण यत्तो भव महीपते <br>तक्षकस् त्वां महाराज तेजसा सादयिष्यति </div>
<div class="sloka" id="46_sloka13"> <a href="46.htm#46_sloka13">13 </a> <br>śrutvā tu tad vaco ghoraṃ pitā te janamejaya<br>yatto 'bhavat paritrastas takṣakāt pannagottamāt<br>श्रुत्वा तु तद् वचो घोरं पिता ते जनमेजय <br>यत्तो 'भवत् परित्रस्तस् तक्षकात् पन्नगोत्तमात् </div>
<div class="sloka" id="46_sloka14"> <a href="46.htm#46_sloka14">14 </a> <br>tatas tasmiṃs tu divase saptame samupasthite<br>rājñaḥ samīpaṃ brahmarṣiḥ kāśyapo gantum aicchata<br>ततस् तस्मिंस् तु दिवसे सप्तमे समुपस्थिते <br>राज्ञः समीपं ब्रह्मर्षिः काश्यपो गन्तुम् अैच्छत </div>
<div class="sloka" id="46_sloka15"> <a href="46.htm#46_sloka15">15 </a> <br>taṃ dadarśātha nāgendraḥ kāśyapaṃ takṣakas tadā<br>tam abravīt pannagendraḥ kāśyapaṃ tvaritaṃ vrajan<br>kva bhavāṃs tvarito yāti kiṃ ca kāryaṃ cikīrṣati<br>तं ददर्शाथ नागेन्द्रः काश्यपं तक्षकस् तदा <br>तम् अब्रवीत् पन्नगेन्द्रः काश्यपं त्वरितं व्रजन् <br>क्व भवांस् त्वरितो याति किं च कार्यं चिकीर्षति </div>
<div class="sloka" id="46_sloka16"> <a href="46.htm#46_sloka16">16 </a> <br>[k]<br>yatra rājā kuruśreṣṭhaḥ parikṣin nāma vai dvijaḥ<br>takṣakeṇa bhujaṃgena dhakṣyate kila tatra vai<br>[क्] <br>यत्र राजा कुरुश्रेष्ठः परिक्षिन् नाम वै द्विजः <br>तक्षकेण भुजंगेन धक्ष्यते किल तत्र वै </div>
<div class="sloka" id="46_sloka17"> <a href="46.htm#46_sloka17">17 </a> <br>gacchāmy ahaṃ taṃ tvaritaḥ sadyaḥ kartum apajvaram<br>mayābhipannaṃ taṃ cāpi na sarpo dharṣayiṣyati<br>गच्छाम्य् अहं तं त्वरितः सद्यः कर्तुम् अपज्वरम् <br>मयाभिपन्नं तं चापि न सर्पो धर्षयिष्यति </div>
<div class="sloka" id="46_sloka18"> <a href="46.htm#46_sloka18">18 </a> <br>[t]<br>kimarthaṃ taṃ mayā daṣṭaṃ saṃjīvayitum icchasi<br>brūhi kāmam ahaṃ te 'dya dadmi svaṃ veśma gamyatām<br>[त्] <br>किमर्थं तं मया दष्टं संजीवयितुम् इच्छसि <br>ब्रूहि कामम् अहं ते 'द्य दद्मि स्वं वेश्म गम्यताम् </div>
<div class="sloka" id="46_sloka19"> <a href="46.htm#46_sloka19">19 </a> <br>[mantriṇah]<br>dhanalipsur ahaṃ tatra yāmīty uktaś ca tena saḥ<br>tam uvāca mahātmānaṃ mānayañ ślakṣṇayā girā<br>[मन्त्रिणह्] <br>धनलिप्सुर् अहं तत्र यामीत्य् उक्तश् च तेन सः <br>तम् उवाच महात्मानं मानयञ् श्लक्ष्णया गिरा </div>
<div class="sloka" id="46_sloka20"> <a href="46.htm#46_sloka20">20 </a> <br>yāvad dhanaṃ prārthayase tasmād rājñas tato 'dhikam<br>gṛhāṇa matta eva tvaṃ saṃnivartasva cānagha<br>यावद् धनं प्रार्थयसे तस्माद् राज्ञस् ततो 'धिकम् <br>गृहाण मत्त एव त्वं संनिवर्तस्व चानघ </div>
<div class="sloka" id="46_sloka21"> <a href="46.htm#46_sloka21">21 </a> <br>sa evam ukto nāgena kāśyapo dvipadāṃ varaḥ<br>labdhvā vittaṃ nivavṛte takṣakād yāvad īpsitam<br>स एवम् उक्तो नागेन काश्यपो द्विपदां वरः <br>लब्ध्वा वित्तं निववृते तक्षकाद् यावद् ईप्सितम् </div>
<div class="sloka" id="46_sloka22"> <a href="46.htm#46_sloka22">22 </a> <br>tasmin pratigate vipre chadmanopetya takṣakaḥ<br>taṃ nṛpaṃ nṛpatiśreṣṭha pitaraṃ dhārmikaṃ tava<br>तस्मिन् प्रतिगते विप्रे छद्मनोपेत्य तक्षकः <br>तं नृपं नृपतिश्रेष्ठ पितरं धार्मिकं तव </div>
<div class="sloka" id="46_sloka23"> <a href="46.htm#46_sloka23">23 </a> <br>prāsādasthaṃ yattam api dagdhavān viṣavahninā<br>tatas tvaṃ puruṣavyāghra vijayāyābhiṣecitaḥ<br>प्रासादस्थं यत्तम् अपि दग्धवान् विषवह्निना <br>ततस् त्वं पुरुषव्याघ्र विजयायाभिषेचितः </div>
<div class="sloka" id="46_sloka24"> <a href="46.htm#46_sloka24">24 </a> <br>etad dṛṣṭaṃ śrutaṃ cāpi yathāvan nṛpasattama<br>asmābhir nikhilaṃ sarvaṃ kathitaṃ te sudāruṇam<br>एतद् दृष्टं श्रुतं चापि यथावन् नृपसत्तम <br>अस्माभिर् निखिलं सर्वं कथितं ते सुदारुणम् </div>
<div class="sloka" id="46_sloka25"> <a href="46.htm#46_sloka25">25 </a> <br>śrutvā caitaṃ nṛpaśreṣṭha pārthivasya parābhavam<br>asya carṣer uttaṅkasya vidhatsva yad anantaram<br>श्रुत्वा चैतं नृपश्रेष्ठ पार्थिवस्य पराभवम् <br>अस्य चर्षेर् उत्तङ्कस्य विधत्स्व यद् अनन्तरम् </div>
<div class="sloka" id="46_sloka26"> <a href="46.htm#46_sloka26">26 </a> <br>[j]<br>etat tu śrotum icchāmi aṭavyāṃ nirjane vane<br>saṃvādaṃ pannagendrasya kāśyapasya ca yat tadā<br>[ज्] <br>एतत् तु श्रोतुम् इच्छामि अटव्यां निर्जने वने <br>संवादं पन्नगेन्द्रस्य काश्यपस्य च यत् तदा </div>
<div class="sloka" id="46_sloka27"> <a href="46.htm#46_sloka27">27 </a> <br>kena dṛṣṭaṃ śrutaṃ cāpi bhavatāṃ śrotram āgatam<br>śrutvā cātha vidhāsyāmi pannagāntakarīṃ matim<br>केन दृष्टं श्रुतं चापि भवतां श्रोत्रम् आगतम् <br>श्रुत्वा चाथ विधास्यामि पन्नगान्तकरीं मतिम् </div>
<div class="sloka" id="46_sloka28"> <a href="46.htm#46_sloka28">28 </a> <br>[m]<br>śṛṇu rājan yathāsmākaṃ yenaitat kathitaṃ purā<br>samāgamaṃ dvijendrasya pannagendrasya cādhvani<br>[म्] <br>शृणु राजन् यथास्माकं येनैतत् कथितं पुरा <br>समागमं द्विजेन्द्रस्य पन्नगेन्द्रस्य चाध्वनि </div>
<div class="sloka" id="46_sloka29"> <a href="46.htm#46_sloka29">29 </a> <br>tasmin vṛkṣe naraḥ kaś cid indhanārthāya pārthiva<br>vicinvan pūrvam ārūḍhaḥ śuṣkaśākhaṃ vanaspatim<br>abudhyamānau taṃ tatra vṛkṣasthaṃ pannagadvijau<br>तस्मिन् वृक्षे नरः कश् चिद् इन्धनार्थाय पार्थिव <br>विचिन्वन् पूर्वम् आरूढः शुष्कशाखं वनस्पतिम् <br>अबुध्यमानु तं तत्र वृक्षस्थं पन्नगद्विजु </div>
<div class="sloka" id="46_sloka30"> <a href="46.htm#46_sloka30">30 </a> <br>sa tu tenaiva vṛkṣeṇa bhasmībhūto 'bhavat tadā<br>dvija prabhāvād rājendra jīvitaḥ savanaspatiḥ<br>स तु तेनैव वृक्षेण भस्मीभूतो 'भवत् तदा <br>द्विज प्रभावाद् राजेन्द्र जीवितः सवनस्पतिः </div>
<div class="sloka" id="46_sloka31"> <a href="46.htm#46_sloka31">31 </a> <br>tena gatvā nṛpaśreṣṭha nagare 'smin niveditam<br>yathāvṛttaṃ tu tat sarvaṃ takṣakasya dvijasya ca<br>तेन गत्वा नृपश्रेष्ठ नगरे 'स्मिन् निवेदितम् <br>यथावृत्तं तु तत् सर्वं तक्षकस्य द्विजस्य च </div>
<div class="sloka" id="46_sloka32"> <a href="46.htm#46_sloka32">32 </a> <br>etat te kathitaṃ rājan yathāvṛttaṃ yathā śrutam<br>śrutvā tu nṛpaśārdūla prakuruṣva yathepsitam<br>एतत् ते कथितं राजन् यथावृत्तं यथा श्रुतम् <br>श्रुत्वा तु नृपशार्दूल प्रकुरुष्व यथेप्सितम् </div>
<div class="sloka" id="46_sloka33"> <a href="46.htm#46_sloka33">33 </a> <br>[s]<br>mantriṇāṃ tu vacaḥ śrutvā sa rājā janamejayaḥ<br>paryatapyata duḥkhārtaḥ pratyapiṃṣat kare karam<br>[स्] <br>मन्त्रिणां तु वचः श्रुत्वा स राजा जनमेजयः <br>पर्यतप्यत दुःखार्तः प्रत्यपिंषत् करे करम् </div>
<div class="sloka" id="46_sloka34"> <a href="46.htm#46_sloka34">34 </a> <br>niḥśvāsam uṣṇam asakṛd dīrghaṃ rājīvalocanaḥ<br>mumocāśrūṇi ca tadā netrābhyāṃ pratataṃ nṛpaḥ<br>uvāca ca mahīpālo duḥkhaśokasamanvitaḥ<br>निःश्वासम् उष्णम् असकृद् दीर्घं राजीवलोचनः <br>मुमोचाश्रूणि च तदा नेत्राभ्यां प्रततं नृपः <br>उवाच च महीपालो दुःखशोकसमन्वितः </div>
<div class="sloka" id="46_sloka35"> <a href="46.htm#46_sloka35">35 </a> <br>śrutvaitad bhavatāṃ vākyaṃ pitur me svargatiṃ prati<br>niściteyaṃ mama matir yā vai tāṃ me nibodhata<br>श्रुत्वैतद् भवतां वाक्यं पितुर् मे स्वर्गतिं प्रति <br>निश्चितेयं मम मतिर् या वै तां मे निबोधत </div>
<div class="sloka" id="46_sloka36"> <a href="46.htm#46_sloka36">36 </a> <br>anantaram ahaṃ manye takṣakāya durātmane<br>pratikartavyam ity eva yena me hiṃsitaḥ pitā<br>अनन्तरम् अहं मन्ये तक्षकाय दुरात्मने <br>प्रतिकर्तव्यम् इत्य् एव येन मे हिंसितः पिता </div>
<div class="sloka" id="46_sloka37"> <a href="46.htm#46_sloka37">37 </a> <br>ṛṣer hi śṛṅger vacanaṃ kṛtvā dagdhvā ca pārthivam<br>yadi gacched asau pāpo nanu jīvet pitā mama<br>ऋषेर् हि शृङ्गेर् वचनं कृत्वा दग्ध्वा च पार्थिवम् <br>यदि गच्छेद् असु पापो ननु जीवेत् पिता मम </div>
<div class="sloka" id="46_sloka38"> <a href="46.htm#46_sloka38">38 </a> <br>parihīyeta kiṃ tasya yadi jīvet sa pārthivaḥ<br>kāśyapasya prasādena mantriṇāṃ sunayena ca<br>परिहीयेत किं तस्य यदि जीवेत् स पार्थिवः <br>काश्यपस्य प्रसादेन मन्त्रिणां सुनयेन च </div>
<div class="sloka" id="46_sloka39"> <a href="46.htm#46_sloka39">39 </a> <br>sa tu vāritavān mohāt kāśyapaṃ dvijasattamam<br>saṃjijīvayiṣuṃ prāptaṃ rājānam aparājitam<br>स तु वारितवान् मोहात् काश्यपं द्विजसत्तमम् <br>संजिजीवयिषुं प्राप्तं राजानम् अपराजितम् </div>
<div class="sloka" id="46_sloka40"> <a href="46.htm#46_sloka40">40 </a> <br>mahān atikramo hy eṣa takṣakasya durātmanaḥ<br>dvijasya yo 'dadad dravyaṃ mā nṛpaṃ jīvayed iti<br>महान् अतिक्रमो ह्य् एष तक्षकस्य दुरात्मनः <br>द्विजस्य यो 'ददद् द्रव्यं मा नृपं जीवयेद् इति </div></body></html>