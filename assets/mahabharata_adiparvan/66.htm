<html><body><div class="sloka" id="66_sloka1"> <a href="66.htm#66_sloka1">1 </a> <br>[ṣak]<br>evam uktas tayā śakraḥ saṃdideśa sadāgatim<br>prātiṣṭhata tadā kāle menakā vāyunā saha<br>[षक्] <br>एवम् उक्तस् तया शक्रः संदिदेश सदागतिम् <br>प्रातिष्ठत तदा काले मेनका वायुना सह </div>
<div class="sloka" id="66_sloka2"> <a href="66.htm#66_sloka2">2 </a> <br>athāpaśyad varārohā tapasā dagdhakilbiṣam<br>viśvāmitraṃ tapasyantaṃ menakā bhīrur āśrame<br>अथापश्यद् वरारोहा तपसा दग्धकिल्बिषम् <br>विश्वामित्रं तपस्यन्तं मेनका भीरुर् आश्रमे </div>
<div class="sloka" id="66_sloka3"> <a href="66.htm#66_sloka3">3 </a> <br>abhivādya tataḥ sā taṃ prākrīḍad ṛṣisaṃnidhau<br>apovāha ca vāso 'syā mārutaḥ śaśisaṃnibham<br>अभिवाद्य ततः सा तं प्राक्रीडद् ऋषिसंनिधु <br>अपोवाह च वासो 'स्या मारुतः शशिसंनिभम् </div>
<div class="sloka" id="66_sloka4"> <a href="66.htm#66_sloka4">4 </a> <br>sāgacchat tvaritā bhūmiṃ vāsas tad abhiliṅgatī<br>utsmayantīva savrīḍaṃ mārutaṃ varavarṇinī<br>सागच्छत् त्वरिता भूमिं वासस् तद् अभिलिङ्गती <br>उत्स्मयन्तीव सव्रीडं मारुतं वरवर्णिनी </div>
<div class="sloka" id="66_sloka5"> <a href="66.htm#66_sloka5">5 </a> <br>gṛddhāṃ vāsasi saṃbhrāntāṃ menakāṃ munisattamaḥ<br>anirdeśya vayo rūpām apaśyad vivṛtāṃ tadā<br>गृद्धां वाससि संभ्रान्तां मेनकां मुनिसत्तमः <br>अनिर्देश्य वयो रूपाम् अपश्यद् विवृतां तदा </div>
<div class="sloka" id="66_sloka6"> <a href="66.htm#66_sloka6">6 </a> <br>tasyā rūpaguṇaṃ dṛṣṭvā sa tu viprarṣabhas tadā<br>cakāra bhāvaṃ saṃsarge tayā kāmavaśaṃ gataḥ<br>तस्या रूपगुणं दृष्ट्वा स तु विप्रर्षभस् तदा <br>चकार भावं संसर्गे तया कामवशं गतः </div>
<div class="sloka" id="66_sloka7"> <a href="66.htm#66_sloka7">7 </a> <br>nyamantrayata cāpy enāṃ sā cāpy aicchad aninditā<br>tau tatra suciraṃ kālaṃ vane vyaharatām ubhau<br>ramamāṇau yathākāmaṃ yathaika divasaṃ tathā<br>न्यमन्त्रयत चाप्य् एनां सा चाप्य् अैच्छद् अनिन्दिता <br>तु तत्र सुचिरं कालं वने व्यहरताम् उभु <br>रममाणु यथाकामं यथैक दिवसं तथा </div>
<div class="sloka" id="66_sloka8"> <a href="66.htm#66_sloka8">8 </a> <br>janayām āsa sa munir menakāyāṃ śakuntalām<br>prasthe himavato ramye mālinīm abhito nadīm<br>जनयाम् आस स मुनिर् मेनकायां शकुन्तलाम् <br>प्रस्थे हिमवतो रम्ये मालिनीम् अभितो नदीम् </div>
<div class="sloka" id="66_sloka9"> <a href="66.htm#66_sloka9">9 </a> <br>jātam utsṛjya taṃ garbhaṃ menakā mālinīm anu<br>kṛtakāryā tatas tūrṇam agacchac chakra saṃsadam<br>जातम् उत्सृज्य तं गर्भं मेनका मालिनीम् अनु <br>कृतकार्या ततस् तूर्णम् अगच्छच् छक्र संसदम् </div>
<div class="sloka" id="66_sloka10"> <a href="66.htm#66_sloka10">10 </a> <br>taṃ vane vijane garbhaṃ siṃhavyāghra samākule<br>dṛṣṭvā śayānaṃ śakunāḥ samantāt paryavārayan<br>तं वने विजने गर्भं सिंहव्याघ्र समाकुले <br>दृष्ट्वा शयानं शकुनाः समन्तात् पर्यवारयन् </div>
<div class="sloka" id="66_sloka11"> <a href="66.htm#66_sloka11">11 </a> <br>nemāṃ hiṃsyur vane bālāṃ kravyādā māṃsagṛddhinaḥ<br>paryarakṣanta tāṃ tatra śakuntā menakātmajām<br>नेमां हिंस्युर् वने बालां क्रव्यादा मांसगृद्धिनः <br>पर्यरक्षन्त तां तत्र शकुन्ता मेनकात्मजाम् </div>
<div class="sloka" id="66_sloka12"> <a href="66.htm#66_sloka12">12 </a> <br>upaspraṣṭuṃ gataś cāham apaśyaṃ śayitām imām<br>nirjane vipine 'raṇye śakuntaiḥ parivāritām<br>ānayitvā tataś caināṃ duhitṛtve nyayojayam<br>उपस्प्रष्टुं गतश् चाहम् अपश्यं शयिताम् इमाम् <br>निर्जने विपिने 'रण्ये शकुन्तैः परिवारिताम् <br>आनयित्वा ततश् चैनां दुहितृत्वे न्ययोजयम् </div>
<div class="sloka" id="66_sloka13"> <a href="66.htm#66_sloka13">13 </a> <br>śarīrakṛt prāṇadātā yasya cānnāni bhuñjate<br>krameṇa te trayo 'py uktāḥ pitaro dharmaniścaye<br>शरीरकृत् प्राणदाता यस्य चान्नानि भुञ्जते <br>क्रमेण ते त्रयो 'प्य् उक्ताः पितरो धर्मनिश्चये </div>
<div class="sloka" id="66_sloka14"> <a href="66.htm#66_sloka14">14 </a> <br>nirjane ca vane yasmāc chakuntaiḥ parirakṣitā<br>śakuntaleti nāmāsyāḥ kṛtaṃ cāpi tato mayā<br>निर्जने च वने यस्माच् छकुन्तैः परिरक्षिता <br>शकुन्तलेति नामास्याः कृतं चापि ततो मया </div>
<div class="sloka" id="66_sloka15"> <a href="66.htm#66_sloka15">15 </a> <br>evaṃ duhitaraṃ viddhi mama saumya śakuntalām<br>śakuntalā ca pitaraṃ manyate mām aninditā<br>एवं दुहितरं विद्धि मम सुम्य शकुन्तलाम् <br>शकुन्तला च पितरं मन्यते माम् अनिन्दिता </div>
<div class="sloka" id="66_sloka16"> <a href="66.htm#66_sloka16">16 </a> <br>etad ācaṣṭa pṛṣṭaḥ san mama janma maharṣaye<br>sutāṃ kaṇvasya mām evaṃ viddhi tvaṃ manujādhipa<br>एतद् आचष्ट पृष्टः सन् मम जन्म महर्षये <br>सुतां कण्वस्य माम् एवं विद्धि त्वं मनुजाधिप </div></body></html>