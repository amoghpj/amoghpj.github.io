<html><body><div class="sloka" id="78_sloka1"> <a href="78.htm#78_sloka1">1 </a> <br>[v]<br>śrutvā kumāraṃ jātaṃ tu deva yānī śucismitā<br>cintayām āsa duḥkhārtā śarmiṣṭhāṃ prati bhārata<br>[व्] <br>श्रुत्वा कुमारं जातं तु देव यानी शुचिस्मिता <br>चिन्तयाम् आस दुःखार्ता शर्मिष्ठां प्रति भारत </div>
<div class="sloka" id="78_sloka2"> <a href="78.htm#78_sloka2">2 </a> <br>abhigamya ca śarmiṣṭhāṃ deva yāny abravīd idam<br>kim idaṃ vṛjinaṃ subhru kṛtaṃ te kāmalubdhayā<br>अभिगम्य च शर्मिष्ठां देव यान्य् अब्रवीद् इदम् <br>किम् इदं वृजिनं सुभ्रु कृतं ते कामलुब्धया </div>
<div class="sloka" id="78_sloka3"> <a href="78.htm#78_sloka3">3 </a> <br>[ṣar]<br>ṛṣir abhyāgataḥ kaś cid dharmātmā vedapāragaḥ<br>sa mayā varadaḥ kāmaṃ yācito dharmasaṃhitam<br>[षर्] <br>ऋषिर् अभ्यागतः कश् चिद् धर्मात्मा वेदपारगः <br>स मया वरदः कामं याचितो धर्मसंहितम् </div>
<div class="sloka" id="78_sloka4"> <a href="78.htm#78_sloka4">4 </a> <br>nāham anyāyataḥ kāmam ācarāmi śucismite<br>tasmād ṛṣer mamāpatyam iti satyaṃ bravīmi te<br>नाहम् अन्यायतः कामम् आचरामि शुचिस्मिते <br>तस्माद् ऋषेर् ममापत्यम् इति सत्यं ब्रवीमि ते </div>
<div class="sloka" id="78_sloka5"> <a href="78.htm#78_sloka5">5 </a> <br>[dev]<br>śobhanaṃ bhīru satyaṃ ced atha sa jñāyate dvijaḥ<br>gotra nāmābhijanato vettum icchāmi te dvijam<br>[देव्] <br>शोभनं भीरु सत्यं चेद् अथ स ज्ञायते द्विजः <br>गोत्र नामाभिजनतो वेत्तुम् इच्छामि ते द्विजम् </div>
<div class="sloka" id="78_sloka6"> <a href="78.htm#78_sloka6">6 </a> <br>[ṣar]<br>ojasā tejasā caiva dīpyamānaṃ raviṃ yathā<br>taṃ dṛṣṭvā mama saṃpraṣṭuṃ śaktir nāsīc chuci smite<br>[षर्] <br>ओजसा तेजसा चैव दीप्यमानं रविं यथा <br>तं दृष्ट्वा मम संप्रष्टुं शक्तिर् नासीच् छुचि स्मिते </div>
<div class="sloka" id="78_sloka7"> <a href="78.htm#78_sloka7">7 </a> <br>[dev]<br>yady etad evaṃ śarmiṣṭhe na manur vidyate mama<br>apatyaṃ yadi te labdhaṃ jyeṣṭhāc chreṣṭhāc ca vai dvijāt<br>[देव्] <br>यद्य् एतद् एवं शर्मिष्ठे न मनुर् विद्यते मम <br>अपत्यं यदि ते लब्धं ज्येष्ठाच् छ्रेष्ठाच् च वै द्विजात् </div>
<div class="sloka" id="78_sloka8"> <a href="78.htm#78_sloka8">8 </a> <br>[v]<br>anyonyam evam uktvā ca saṃprahasya ca te mithaḥ<br>jagāma bhārgavī veśma tathyam ity eva jajñuṣī<br>[व्] <br>अन्योन्यम् एवम् उक्त्वा च संप्रहस्य च ते मिथः <br>जगाम भार्गवी वेश्म तथ्यम् इत्य् एव जज्ञुषी </div>
<div class="sloka" id="78_sloka9"> <a href="78.htm#78_sloka9">9 </a> <br>yayātir deva yānyāṃ tu putrāv ajanayan nṛpaḥ<br>yaduṃ ca turvasuṃ caiva śakra viṣṇū ivāparau<br>ययातिर् देव यान्यां तु पुत्राव् अजनयन् नृपः <br>यदुं च तुर्वसुं चैव शक्र विष्णू इवापरु </div>
<div class="sloka" id="78_sloka10"> <a href="78.htm#78_sloka10">10 </a> <br>tasmād eva tu rājarṣeḥ śarmiṣṭhā vārṣaparvaṇī<br>druhyuṃ cānuṃ ca pūruṃ ca trīn kumārān ajījanat<br>तस्माद् एव तु राजर्षेः शर्मिष्ठा वार्षपर्वणी <br>द्रुह्युं चानुं च पूरुं च त्रीन् कुमारान् अजीजनत् </div>
<div class="sloka" id="78_sloka11"> <a href="78.htm#78_sloka11">11 </a> <br>tataḥ kāle tu kasmiṃś cid deva yānī śucismitā<br>yayāti sahitā rājan nirjagāma mahāvanam<br>ततः काले तु कस्मिंश् चिद् देव यानी शुचिस्मिता <br>ययाति सहिता राजन् निर्जगाम महावनम् </div>
<div class="sloka" id="78_sloka12"> <a href="78.htm#78_sloka12">12 </a> <br>dadarśa ca tadā tatra kumārān devarūpiṇaḥ<br>krīḍamānān suviśrabdhān vismitā cedam abravīt<br>ददर्श च तदा तत्र कुमारान् देवरूपिणः <br>क्रीडमानान् सुविश्रब्धान् विस्मिता चेदम् अब्रवीत् </div>
<div class="sloka" id="78_sloka13"> <a href="78.htm#78_sloka13">13 </a> <br>kasyaite dārakā rājan devaputropamāḥ śubhāḥ<br>varcasā rūpataś caiva sadṛśā me matās tava<br>कस्यैते दारका राजन् देवपुत्रोपमाः शुभाः <br>वर्चसा रूपतश् चैव सदृशा मे मतास् तव </div>
<div class="sloka" id="78_sloka14"> <a href="78.htm#78_sloka14">14 </a> <br>evaṃ pṛṣṭvā tu rājānaṃ kumārān paryapṛcchata<br>kiṃnāmadheya gotro vaḥ putrakā brāhmaṇaḥ pitā<br>vibrūta me yathātathyaṃ śrotum icchāmi taṃ hy aham<br>एवं पृष्ट्वा तु राजानं कुमारान् पर्यपृच्छत <br>किंनामधेय गोत्रो वः पुत्रका ब्राह्मणः पिता <br>विब्रूत मे यथातथ्यं श्रोतुम् इच्छामि तं ह्य् अहम् </div>
<div class="sloka" id="78_sloka15"> <a href="78.htm#78_sloka15">15 </a> <br>te 'darśayan pradeśinyā tam eva nṛpasattamam<br>śarmiṣṭhāṃ mātaraṃ caiva tasyācakhyuś ca dārakāḥ<br>ते 'दर्शयन् प्रदेशिन्या तम् एव नृपसत्तमम् <br>शर्मिष्ठां मातरं चैव तस्याचख्युश् च दारकाः </div>
<div class="sloka" id="78_sloka16"> <a href="78.htm#78_sloka16">16 </a> <br>ity uktvā sahitās te tu rājānam upacakramuḥ<br>nābhyanandata tān rājā deva yānyās tadāntike<br>rudantas te 'tha śarmiṣṭhām abhyayur bālakās tataḥ<br>इत्य् उक्त्वा सहितास् ते तु राजानम् उपचक्रमुः <br>नाभ्यनन्दत तान् राजा देव यान्यास् तदान्तिके <br>रुदन्तस् ते 'थ शर्मिष्ठाम् अभ्ययुर् बालकास् ततः </div>
<div class="sloka" id="78_sloka17"> <a href="78.htm#78_sloka17">17 </a> <br>dṛṣṭvā tu teṣāṃ bālānāṃ praṇayaṃ pārthivaṃ prati<br>buddhvā ca tattvato devī śarmiṣṭhām idam abravīt<br>दृष्ट्वा तु तेषां बालानां प्रणयं पार्थिवं प्रति <br>बुद्ध्वा च तत्त्वतो देवी शर्मिष्ठाम् इदम् अब्रवीत् </div>
<div class="sloka" id="78_sloka18"> <a href="78.htm#78_sloka18">18 </a> <br>madadhīnā satī kasmād akārṣīr vipriyaṃ mama<br>tam evāsuradharmaṃ tvam āsthitā na bibheṣi kim<br>मदधीना सती कस्माद् अकार्षीर् विप्रियं मम <br>तम् एवासुरधर्मं त्वम् आस्थिता न बिभेषि किम् </div>
<div class="sloka" id="78_sloka19"> <a href="78.htm#78_sloka19">19 </a> <br>[ṣa]<br>yad uktam ṛṣir ity eva tat satyaṃ cāruhāsini<br>nyāyato dharmataś caiva carantī na bibhemi te<br>[ष] <br>यद् उक्तम् ऋषिर् इत्य् एव तत् सत्यं चारुहासिनि <br>न्यायतो धर्मतश् चैव चरन्ती न बिभेमि ते </div>
<div class="sloka" id="78_sloka20"> <a href="78.htm#78_sloka20">20 </a> <br>yadā tvayā vṛto rājā vṛta eva tadā mayā<br>sakhī bhartā hi dharmeṇa bhartā bhavati śobhane<br>यदा त्वया वृतो राजा वृत एव तदा मया <br>सखी भर्ता हि धर्मेण भर्ता भवति शोभने </div>
<div class="sloka" id="78_sloka21"> <a href="78.htm#78_sloka21">21 </a> <br>pūjyāsi mama mānyā ca jyeṣṭhā śreṣṭhā ca brāhmaṇī<br>tvatto 'pi me pūjyatamo rājarṣiḥ kiṃ na vettha tat<br>पूज्यासि मम मान्या च ज्येष्ठा श्रेष्ठा च ब्राह्मणी <br>त्वत्तो 'पि मे पूज्यतमो राजर्षिः किं न वेत्थ तत् </div>
<div class="sloka" id="78_sloka22"> <a href="78.htm#78_sloka22">22 </a> <br>[v]<br>śrutvā tasyās tato vākyaṃ deva yāny abravīd idam<br>rājan nādyeha vatsyāmi vipriyaṃ me kṛtaṃ tvayā<br>[व्] <br>श्रुत्वा तस्यास् ततो वाक्यं देव यान्य् अब्रवीद् इदम् <br>राजन् नाद्येह वत्स्यामि विप्रियं मे कृतं त्वया </div>
<div class="sloka" id="78_sloka23"> <a href="78.htm#78_sloka23">23 </a> <br>sahasotpatitāṃ śyāmāṃ dṛṣṭvā tāṃ sāśrulocanām<br>tvaritaṃ sakāśaṃ kāvyasya prasthitāṃ vyathitas tadā<br>सहसोत्पतितां श्यामां दृष्ट्वा तां साश्रुलोचनाम् <br>त्वरितं सकाशं काव्यस्य प्रस्थितां व्यथितस् तदा </div>
<div class="sloka" id="78_sloka24"> <a href="78.htm#78_sloka24">24 </a> <br>anuvavrāja saṃbhrāntaḥ pṛṣṭhataḥ sāntvayan nṛpaḥ<br>nyavartata na caiva sma krodhasaṃraktalocanā<br>अनुवव्राज संभ्रान्तः पृष्ठतः सान्त्वयन् नृपः <br>न्यवर्तत न चैव स्म क्रोधसंरक्तलोचना </div>
<div class="sloka" id="78_sloka25"> <a href="78.htm#78_sloka25">25 </a> <br>avibruvantī kiṃ cit tu rājānaṃ cārulocanā<br>acirād iva saṃprāptā kāvyasyośanaso 'ntikam<br>अविब्रुवन्ती किं चित् तु राजानं चारुलोचना <br>अचिराद् इव संप्राप्ता काव्यस्योशनसो 'न्तिकम् </div>
<div class="sloka" id="78_sloka26"> <a href="78.htm#78_sloka26">26 </a> <br>sā tu dṛṣṭvaiva pitaram abhivādyāgrataḥ sthitā<br>anantaraṃ yayātis tu pūjayām āsa bhārgavam<br>सा तु दृष्ट्वैव पितरम् अभिवाद्याग्रतः स्थिता <br>अनन्तरं ययातिस् तु पूजयाम् आस भार्गवम् </div>
<div class="sloka" id="78_sloka27"> <a href="78.htm#78_sloka27">27 </a> <br>[dev]<br>adharmeṇa jito dharmaḥ pravṛttam adharottaram<br>śarmiṣṭhayātivṛttāsmi duhitrā vṛṣaparvaṇaḥ<br>[देव्] <br>अधर्मेण जितो धर्मः प्रवृत्तम् अधरोत्तरम् <br>शर्मिष्ठयातिवृत्तास्मि दुहित्रा वृषपर्वणः </div>
<div class="sloka" id="78_sloka28"> <a href="78.htm#78_sloka28">28 </a> <br>trayo 'syāṃ janitāḥ putrā rājñānena yayātinā<br>durbhagāyā mama dvau tu putrau tāta bravīmi te<br>त्रयो 'स्यां जनिताः पुत्रा राज्ञानेन ययातिना <br>दुर्भगाया मम द्वु तु पुत्रु तात ब्रवीमि ते </div>
<div class="sloka" id="78_sloka29"> <a href="78.htm#78_sloka29">29 </a> <br>dharmajña iti vikhyāta eṣa rājā bhṛgūdvaha<br>atikrāntaś ca maryādāṃ kāvyaitat kathayāmi te<br>धर्मज्ञ इति विख्यात एष राजा भृगूद्वह <br>अतिक्रान्तश् च मर्यादां काव्यैतत् कथयामि ते </div>
<div class="sloka" id="78_sloka30"> <a href="78.htm#78_sloka30">30 </a> <br>[ṣu]<br>dharmajñaḥ san mahārāja yo 'dharmam akṛthāḥ priyam<br>tasmāj jarā tvām acirād dharṣayiṣyati durjayā<br>[षु] <br>धर्मज्ञः सन् महाराज यो 'धर्मम् अकृथाः प्रियम् <br>तस्माज् जरा त्वाम् अचिराद् धर्षयिष्यति दुर्जया </div>
<div class="sloka" id="78_sloka31"> <a href="78.htm#78_sloka31">31 </a> <br>[y]<br>ṛtuṃ vai yācamānāyā bhagavan nānyacetasā<br>duhitur dānavendrasya dharmyam etat kṛtaṃ mayā<br>[य्] <br>ऋतुं वै याचमानाया भगवन् नान्यचेतसा <br>दुहितुर् दानवेन्द्रस्य धर्म्यम् एतत् कृतं मया </div>
<div class="sloka" id="78_sloka32"> <a href="78.htm#78_sloka32">32 </a> <br>ṛtuṃ vai yācamānāyā na dadāti pumān vṛtaḥ<br>bhrūṇahety ucyate brahman sa iha brahmavādibhiḥ<br>ऋतुं वै याचमानाया न ददाति पुमान् वृतः <br>भ्रूणहेत्य् उच्यते ब्रह्मन् स इह ब्रह्मवादिभिः </div>
<div class="sloka" id="78_sloka33"> <a href="78.htm#78_sloka33">33 </a> <br>abhikāmāṃ striyaṃ yas tu gamyāṃ rahasi yācitaḥ<br>nopaiti sa ca dharmeṣu bhrūṇahety ucyate budhaiḥ<br>अभिकामां स्त्रियं यस् तु गम्यां रहसि याचितः <br>नोपैति स च धर्मेषु भ्रूणहेत्य् उच्यते बुधैः </div>
<div class="sloka" id="78_sloka34"> <a href="78.htm#78_sloka34">34 </a> <br>ity etāni samīkṣyāhaṃ kāraṇāni bhṛgūdvaha<br>adharmabhayasaṃvignaḥ śarmiṣṭhām upajagmivān<br>इत्य् एतानि समीक्ष्याहं कारणानि भृगूद्वह <br>अधर्मभयसंविग्नः शर्मिष्ठाम् उपजग्मिवान् </div>
<div class="sloka" id="78_sloka35"> <a href="78.htm#78_sloka35">35 </a> <br>[ṣu]<br>nanv ahaṃ pratyaveṣkyas te madadhīno 'si pārthiva<br>mithyācārasya dharmeṣu cauryaṃ bhavati nāhuṣa<br>[षु] <br>नन्व् अहं प्रत्यवेष्क्यस् ते मदधीनो 'सि पार्थिव <br>मिथ्याचारस्य धर्मेषु चुर्यं भवति नाहुष </div>
<div class="sloka" id="78_sloka36"> <a href="78.htm#78_sloka36">36 </a> <br>[v]<br>kruddhenośanasā śapto yayātir nāhuṣas tadā<br>pūrvaṃ vayaḥ parityajya jarāṃ sadyo 'nvapadyata<br>[व्] <br>क्रुद्धेनोशनसा शप्तो ययातिर् नाहुषस् तदा <br>पूर्वं वयः परित्यज्य जरां सद्यो 'न्वपद्यत </div>
<div class="sloka" id="78_sloka37"> <a href="78.htm#78_sloka37">37 </a> <br>[y]<br>atṛpto yauvanasyāhaṃ deva yānyāṃ bhṛgūdvaha<br>prasādaṃ kuru me brahmañ jareyaṃ mā viśeta mām<br>[य्] <br>अतृप्तो युवनस्याहं देव यान्यां भृगूद्वह <br>प्रसादं कुरु मे ब्रह्मञ् जरेयं मा विशेत माम् </div>
<div class="sloka" id="78_sloka38"> <a href="78.htm#78_sloka38">38 </a> <br>[ṣu]<br>nāhaṃ mṛṣā bravīmy etaj jarāṃ prāpto 'si bhūmipa<br>jarāṃ tv etāṃ tvam anyasmai saṃkrāmaya yadīcchasi<br>[षु] <br>नाहं मृषा ब्रवीम्य् एतज् जरां प्राप्तो 'सि भूमिप <br>जरां त्व् एतां त्वम् अन्यस्मै संक्रामय यदीच्छसि </div>
<div class="sloka" id="78_sloka39"> <a href="78.htm#78_sloka39">39 </a> <br>[y]<br>rājyabhāk sa bhaved brahman puṇyabhāk kīrtibhāk tathā<br>yo me dadyād vayaḥ putras tad bhavān anumanyatām<br>[य्] <br>राज्यभाक् स भवेद् ब्रह्मन् पुण्यभाक् कीर्तिभाक् तथा <br>यो मे दद्याद् वयः पुत्रस् तद् भवान् अनुमन्यताम् </div>
<div class="sloka" id="78_sloka40"> <a href="78.htm#78_sloka40">40 </a> <br>[ṣu]<br>saṃkrāmayiṣyasi jarāṃ yatheṣṭaṃ nahuṣātmaja<br>mām anudhyāya bhāvena na ca pāpam avāpsyasi<br>[षु] <br>संक्रामयिष्यसि जरां यथेष्टं नहुषात्मज <br>माम् अनुध्याय भावेन न च पापम् अवाप्स्यसि </div></body></html>