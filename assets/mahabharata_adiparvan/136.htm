<html><body><div class="sloka" id="136_sloka1"> <a href="136.htm#136_sloka1">1 </a> <br>[vai]<br>tāṃs tu dṛṣṭvā sumanasaḥ parisaṃvatsaroṣitān<br>viśvastān iva saṃlakṣya harṣaṃ cakre purocanaḥ<br>[वै] <br>तांस् तु दृष्ट्वा सुमनसः परिसंवत्सरोषितान् <br>विश्वस्तान् इव संलक्ष्य हर्षं चक्रे पुरोचनः </div>
<div class="sloka" id="136_sloka2"> <a href="136.htm#136_sloka2">2 </a> <br>purocane tathā hṛṣṭe kaunteyo 'tha yudhiṣṭhiraḥ<br>bhīmasenārjunau caiva yamau covāca dharmavit<br>पुरोचने तथा हृष्टे कुन्तेयो 'थ युधिष्ठिरः <br>भीमसेनार्जुनु चैव यमु चोवाच धर्मवित् </div>
<div class="sloka" id="136_sloka3"> <a href="136.htm#136_sloka3">3 </a> <br>asmān ayaṃ suviśvastān vetti pāpaḥ purocanaḥ<br>vañcito 'yaṃ nṛśaṃsātmā kālaṃ manye palāyane<br>अस्मान् अयं सुविश्वस्तान् वेत्ति पापः पुरोचनः <br>वञ्चितो 'यं नृशंसात्मा कालं मन्ये पलायने </div>
<div class="sloka" id="136_sloka4"> <a href="136.htm#136_sloka4">4 </a> <br>āyudhāgāram ādīpya dagdhvā caiva purocanam<br>ṣaṭ prāṇino nidhāyeha dravāmo 'nabhilakṣitāḥ<br>आयुधागारम् आदीप्य दग्ध्वा चैव पुरोचनम् <br>षट् प्राणिनो निधायेह द्रवामो 'नभिलक्षिताः </div>
<div class="sloka" id="136_sloka5"> <a href="136.htm#136_sloka5">5 </a> <br>atha dānāpadeśena kuntī brāhmaṇa bhojanam<br>cakre niśi mahad rājann ājagmus tatra yoṣitaḥ<br>अथ दानापदेशेन कुन्ती ब्राह्मण भोजनम् <br>चक्रे निशि महद् राजन्न् आजग्मुस् तत्र योषितः </div>
<div class="sloka" id="136_sloka6"> <a href="136.htm#136_sloka6">6 </a> <br>tā vihṛtya yathākāmaṃ bhuktvā pītvā ca bhārata<br>jagmur niśi gṛhān eva samanujñāpya mādhavīm<br>ता विहृत्य यथाकामं भुक्त्वा पीत्वा च भारत <br>जग्मुर् निशि गृहान् एव समनुज्ञाप्य माधवीम् </div>
<div class="sloka" id="136_sloka7"> <a href="136.htm#136_sloka7">7 </a> <br>niṣādī pañca putrā tu tasmin bhojye yadṛcchayā<br>annārthinī samabhyāgāt saputrā kālacoditā<br>निषादी पञ्च पुत्रा तु तस्मिन् भोज्ये यदृच्छया <br>अन्नार्थिनी समभ्यागात् सपुत्रा कालचोदिता </div>
<div class="sloka" id="136_sloka8"> <a href="136.htm#136_sloka8">8 </a> <br>sā pītvā madirāṃ mattā saputrā madavihvalā<br>saha sarvaiḥ sutai rājaṃs tasminn eva niveśane<br>suṣvāpa vigatajñānā mṛtakalpā narādhipa<br>सा पीत्वा मदिरां मत्ता सपुत्रा मदविह्वला <br>सह सर्वैः सुतै राजंस् तस्मिन्न् एव निवेशने <br>सुष्वाप विगतज्ञाना मृतकल्पा नराधिप </div>
<div class="sloka" id="136_sloka9"> <a href="136.htm#136_sloka9">9 </a> <br>atha pravāte tumule niśi supte jane vibho<br>tad upādīpayad bhīmaḥ śete yatra purocanaḥ<br>अथ प्रवाते तुमुले निशि सुप्ते जने विभो <br>तद् उपादीपयद् भीमः शेते यत्र पुरोचनः </div>
<div class="sloka" id="136_sloka10"> <a href="136.htm#136_sloka10">10 </a> <br>tataḥ pratāpaḥ sumahāñ śabdaś caiva vibhāvasoḥ<br>prādurāsīt tadā tena bubudhe sajanavrajaḥ<br>ततः प्रतापः सुमहाञ् शब्दश् चैव विभावसोः <br>प्रादुरासीत् तदा तेन बुबुधे सजनव्रजः </div>
<div class="sloka" id="136_sloka11"> <a href="136.htm#136_sloka11">11 </a> <br>[paurāh]<br>duryodhana prayuktena pāpenākṛtabuddhinā<br>gṛham ātmavināśāya kāritaṃ dāhitaṃ ca yat<br>[पुराह्] <br>दुर्योधन प्रयुक्तेन पापेनाकृतबुद्धिना <br>गृहम् आत्मविनाशाय कारितं दाहितं च यत् </div>
<div class="sloka" id="136_sloka12"> <a href="136.htm#136_sloka12">12 </a> <br>aho dhig dhṛtarāṣṭrasya buddhir nātisamañjasī<br>yaḥ śucīn pāṇḍavān bālān dāhayām āsa mantriṇā<br>अहो धिग् धृतराष्ट्रस्य बुद्धिर् नातिसमञ्जसी <br>यः शुचीन् पाण्डवान् बालान् दाहयाम् आस मन्त्रिणा </div>
<div class="sloka" id="136_sloka13"> <a href="136.htm#136_sloka13">13 </a> <br>diṣṭyā tv idānīṃ pāpātmā dagdho 'yam atidurmatiḥ<br>anāgasaḥ suviśvastān yo dadāha narottamān<br>दिष्ट्या त्व् इदानीं पापात्मा दग्धो 'यम् अतिदुर्मतिः <br>अनागसः सुविश्वस्तान् यो ददाह नरोत्तमान् </div>
<div class="sloka" id="136_sloka14"> <a href="136.htm#136_sloka14">14 </a> <br>[vai]<br>evaṃ te vilapanti sma vāraṇāvatakā janāḥ<br>parivārya gṛhaṃ tac ca tasthū rātrau samantataḥ<br>[वै] <br>एवं ते विलपन्ति स्म वारणावतका जनाः <br>परिवार्य गृहं तच् च तस्थू रात्रु समन्ततः </div>
<div class="sloka" id="136_sloka15"> <a href="136.htm#136_sloka15">15 </a> <br>pāṇḍavāś cāpi te rājan mātrā saha suduḥkhitāḥ<br>bilena tena nirgatya jagmur gūḍham alakṣitāḥ<br>पाण्डवाश् चापि ते राजन् मात्रा सह सुदुःखिताः <br>बिलेन तेन निर्गत्य जग्मुर् गूढम् अलक्षिताः </div>
<div class="sloka" id="136_sloka16"> <a href="136.htm#136_sloka16">16 </a> <br>tena nidroparodhena sādhvasena ca pāṇḍavāḥ<br>na śekuḥ sahasā gantuṃ saha mātrā paraṃtapāḥ<br>तेन निद्रोपरोधेन साध्वसेन च पाण्डवाः <br>न शेकुः सहसा गन्तुं सह मात्रा परंतपाः </div>
<div class="sloka" id="136_sloka17"> <a href="136.htm#136_sloka17">17 </a> <br>bhīmasenas tu rājendra bhīmavegaparākramaḥ<br>jagāma bhrātṝn ādāya sarvān mātaram eva ca<br>भीमसेनस् तु राजेन्द्र भीमवेगपराक्रमः <br>जगाम भ्रातঘन् आदाय सर्वान् मातरम् एव च </div>
<div class="sloka" id="136_sloka18"> <a href="136.htm#136_sloka18">18 </a> <br>skandham āropya jananīṃ yamāv aṅkena vīryavān<br>pārthau gṛhītvā pāṇibhyāṃ bhrātarau sumahābalau<br>स्कन्धम् आरोप्य जननीं यमाव् अङ्केन वीर्यवान् <br>पार्थु गृहीत्वा पाणिभ्यां भ्रातरु सुमहाबलु </div></body></html>