<html><body><div class="sloka" id="193_sloka1"> <a href="193.htm#193_sloka1">1 </a> <br>[dhṛ]<br>aham apy evam evaitac cintayāmi yathā yuvām<br>vivektuṃ nāham icchāmi tv ākaraṃ viduraṃ prati<br>[धृ] <br>अहम् अप्य् एवम् एवैतच् चिन्तयामि यथा युवाम् <br>विवेक्तुं नाहम् इच्छामि त्व् आकरं विदुरं प्रति </div>
<div class="sloka" id="193_sloka2"> <a href="193.htm#193_sloka2">2 </a> <br>atas teṣāṃ guṇān eva kīrtayāmi viśeṣataḥ<br>nāvabudhyeta viduro mamābhiprāyam iṅgitaiḥ<br>अतस् तेषां गुणान् एव कीर्तयामि विशेषतः <br>नावबुध्येत विदुरो ममाभिप्रायम् इङ्गितैः </div>
<div class="sloka" id="193_sloka3"> <a href="193.htm#193_sloka3">3 </a> <br>yac ca tvaṃ manyase prāptaṃ tad brūhi tvaṃ suyodhana<br>rādheya manyase tvaṃ ca yat prāptaṃ tad bravīhi me<br>यच् च त्वं मन्यसे प्राप्तं तद् ब्रूहि त्वं सुयोधन <br>राधेय मन्यसे त्वं च यत् प्राप्तं तद् ब्रवीहि मे </div>
<div class="sloka" id="193_sloka4"> <a href="193.htm#193_sloka4">4 </a> <br>[dur]<br>adya tān kuśalair vipraiḥ sukṛtair āptakāribhiḥ<br>kuntīputrān bhedayāmo mādrīputrau ca pāṇḍavau<br>[दुर्] <br>अद्य तान् कुशलैर् विप्रैः सुकृतैर् आप्तकारिभिः <br>कुन्तीपुत्रान् भेदयामो माद्रीपुत्रु च पाण्डवु </div>
<div class="sloka" id="193_sloka5"> <a href="193.htm#193_sloka5">5 </a> <br>atha vā drupado rājā mahadbhir vittasaṃcayaiḥ<br>putrāś cāsya pralobhyantām amātyāś caiva sarvaśaḥ<br>अथ वा द्रुपदो राजा महद्भिर् वित्तसंचयैः <br>पुत्राश् चास्य प्रलोभ्यन्ताम् अमात्याश् चैव सर्वशः </div>
<div class="sloka" id="193_sloka6"> <a href="193.htm#193_sloka6">6 </a> <br>parityajadhvaṃ rājānaṃ kuntīputraṃ yudhiṣṭhiram<br>atha tatraiva vā teṣāṃ nivāsaṃ rocayantu te<br>परित्यजध्वं राजानं कुन्तीपुत्रं युधिष्ठिरम् <br>अथ तत्रैव वा तेषां निवासं रोचयन्तु ते </div>
<div class="sloka" id="193_sloka7"> <a href="193.htm#193_sloka7">7 </a> <br>ihaiṣāṃ doṣavad vāsaṃ varṇayantu pṛthak pṛthak<br>te bhidyamānās tatraiva manaḥ kurvantu pāṇḍavāḥ<br>इहैषां दोषवद् वासं वर्णयन्तु पृथक् पृथक् <br>ते भिद्यमानास् तत्रैव मनः कुर्वन्तु पाण्डवाः </div>
<div class="sloka" id="193_sloka8"> <a href="193.htm#193_sloka8">8 </a> <br>atha vā kuśalāḥ ke cid upāyanipuṇā narāḥ<br>itaretarataḥ pārthān bhedayantv anurāgataḥ<br>अथ वा कुशलाः के चिद् उपायनिपुणा नराः <br>इतरेतरतः पार्थान् भेदयन्त्व् अनुरागतः </div>
<div class="sloka" id="193_sloka9"> <a href="193.htm#193_sloka9">9 </a> <br>vyutthāpayantu vā kṛṣṇāṃ bahutvāt sukaraṃ hi tat<br>atha vā pāṇḍavāṃs tasyāṃ bhedayantu tataś ca tām<br>व्युत्थापयन्तु वा कृष्णां बहुत्वात् सुकरं हि तत् <br>अथ वा पाण्डवांस् तस्यां भेदयन्तु ततश् च ताम् </div>
<div class="sloka" id="193_sloka10"> <a href="193.htm#193_sloka10">10 </a> <br>bhīmasenasya vā rājann upāyakuśalair naraiḥ<br>mṛtyur vidhīyatāṃ channaiḥ sa hi teṣāṃ balādhikaḥ<br>भीमसेनस्य वा राजन्न् उपायकुशलैर् नरैः <br>मृत्युर् विधीयतां छन्नैः स हि तेषां बलाधिकः </div>
<div class="sloka" id="193_sloka11"> <a href="193.htm#193_sloka11">11 </a> <br>tasmiṃs tu nihate rājan hatotsāhā hataujasaḥ<br>yatiṣyante na rājyāya sa hi teṣāṃ vyapāśrayaḥ<br>तस्मिंस् तु निहते राजन् हतोत्साहा हतुजसः <br>यतिष्यन्ते न राज्याय स हि तेषां व्यपाश्रयः </div>
<div class="sloka" id="193_sloka12"> <a href="193.htm#193_sloka12">12 </a> <br>ajeyo hy arjunaḥ saṃkhye pṛṣṭhagope vṛkodare<br>tam ṛte phalguno yuddhe rādheyasya na pādabhāk<br>अजेयो ह्य् अर्जुनः संख्ये पृष्ठगोपे वृकोदरे <br>तम् ऋते फल्गुनो युद्धे राधेयस्य न पादभाक् </div>
<div class="sloka" id="193_sloka13"> <a href="193.htm#193_sloka13">13 </a> <br>te jānamānā daurbalyaṃ bhīmasenam ṛte mahat<br>asmān balavato jñātvā naśiṣyanty abalīyasaḥ<br>ते जानमाना दुर्बल्यं भीमसेनम् ऋते महत् <br>अस्मान् बलवतो ज्ञात्वा नशिष्यन्त्य् अबलीयसः </div>
<div class="sloka" id="193_sloka14"> <a href="193.htm#193_sloka14">14 </a> <br>ihāgateṣu pārtheṣu nideśavaśavartiṣu<br>pravartiṣyāmahe rājan yathāśraddhaṃ nibarhaṇe<br>इहागतेषु पार्थेषु निदेशवशवर्तिषु <br>प्रवर्तिष्यामहे राजन् यथाश्रद्धं निबर्हणे </div>
<div class="sloka" id="193_sloka15"> <a href="193.htm#193_sloka15">15 </a> <br>atha vā darśanīyābhiḥ pramadābhir vilobhyatām<br>ekaikas tatra kaunteyas tataḥ kṛṣṇā virajyatām<br>अथ वा दर्शनीयाभिः प्रमदाभिर् विलोभ्यताम् <br>एकैकस् तत्र कुन्तेयस् ततः कृष्णा विरज्यताम् </div>
<div class="sloka" id="193_sloka16"> <a href="193.htm#193_sloka16">16 </a> <br>preṣyatāṃ vāpi rādheyas teṣām āgamanāya vai<br>te loptra hāraiḥ saṃdhāya vadhyantām āptakāribhiḥ<br>प्रेष्यतां वापि राधेयस् तेषाम् आगमनाय वै <br>ते लोप्त्र हारैः संधाय वध्यन्ताम् आप्तकारिभिः </div>
<div class="sloka" id="193_sloka17"> <a href="193.htm#193_sloka17">17 </a> <br>eteṣām abhyupāyānāṃ yas te nirdoṣavān mataḥ<br>tasya prayogam ātiṣṭha purā kālo 'tivartate<br>एतेषाम् अभ्युपायानां यस् ते निर्दोषवान् मतः <br>तस्य प्रयोगम् आतिष्ठ पुरा कालो 'तिवर्तते </div>
<div class="sloka" id="193_sloka18"> <a href="193.htm#193_sloka18">18 </a> <br>yāvac cākṛta viśvāsā drupade pārthivarṣabhe<br>tāvad evādya te śakyā na śakyās tu tataḥ param<br>यावच् चाकृत विश्वासा द्रुपदे पार्थिवर्षभे <br>तावद् एवाद्य ते शक्या न शक्यास् तु ततः परम् </div></body></html>