<html><body><div class="sloka" id="150_sloka1"> <a href="150.htm#150_sloka1">1 </a> <br>[vai]<br>kariṣya iti bhīmena pratijñāte tu bhārata<br>ājagmus te tataḥ sarve bhaikṣam ādāya pāṇḍavāḥ<br>[वै] <br>करिष्य इति भीमेन प्रतिज्ञाते तु भारत <br>आजग्मुस् ते ततः सर्वे भैक्षम् आदाय पाण्डवाः </div>
<div class="sloka" id="150_sloka2"> <a href="150.htm#150_sloka2">2 </a> <br>ākāreṇaiva taṃ jñātvā pāṇḍuputro yudhiṣṭhiraḥ<br>rahaḥ samupaviśyaikas tataḥ papraccha mātaram<br>आकारेणैव तं ज्ञात्वा पाण्डुपुत्रो युधिष्ठिरः <br>रहः समुपविश्यैकस् ततः पप्रच्छ मातरम् </div>
<div class="sloka" id="150_sloka3"> <a href="150.htm#150_sloka3">3 </a> <br>kiṃ cikīrṣaty ayaṃ karma bhīmo bhīmaparākramaḥ<br>bhavaty anumate kac cid ayaṃ kartum ihecchati<br>किं चिकीर्षत्य् अयं कर्म भीमो भीमपराक्रमः <br>भवत्य् अनुमते कच् चिद् अयं कर्तुम् इहेच्छति </div>
<div class="sloka" id="150_sloka4"> <a href="150.htm#150_sloka4">4 </a> <br>[ku]<br>mamaiva vacanād eṣa kariṣyati paraṃtapaḥ<br>brāhmaṇārthe mahat kṛtyaṃ moṣkāya nagarasya ca<br>[कु] <br>ममैव वचनाद् एष करिष्यति परंतपः <br>ब्राह्मणार्थे महत् कृत्यं मोष्काय नगरस्य च </div>
<div class="sloka" id="150_sloka5"> <a href="150.htm#150_sloka5">5 </a> <br>[y]<br>kim idaṃ sāhasaṃ tīkṣṇaṃ bhavatyā duṣkṛtaṃ kṛtam<br>parityāgaṃ hi putrasya na praśaṃsanti sādhavaḥ<br>[य्] <br>किम् इदं साहसं तीक्ष्णं भवत्या दुष्कृतं कृतम् <br>परित्यागं हि पुत्रस्य न प्रशंसन्ति साधवः </div>
<div class="sloka" id="150_sloka6"> <a href="150.htm#150_sloka6">6 </a> <br>kathaṃ parasutasyārthe svasutaṃ tyaktum icchasi<br>lokavṛtti viruddhaṃ vai putra tyāgāt kṛtaṃ tvayā<br>कथं परसुतस्यार्थे स्वसुतं त्यक्तुम् इच्छसि <br>लोकवृत्ति विरुद्धं वै पुत्र त्यागात् कृतं त्वया </div>
<div class="sloka" id="150_sloka7"> <a href="150.htm#150_sloka7">7 </a> <br>yasya bāhū samāśritya sukhaṃ sarve svapāmahe<br>rājyaṃ cāpahṛtaṃ kṣudrair ājihīrṣāmahe punaḥ<br>यस्य बाहू समाश्रित्य सुखं सर्वे स्वपामहे <br>राज्यं चापहृतं क्षुद्रैर् आजिहीर्षामहे पुनः </div>
<div class="sloka" id="150_sloka8"> <a href="150.htm#150_sloka8">8 </a> <br>yasya duryodhano vīryaṃ cintayann amitaujasaḥ<br>na śete vasatīḥ sarvā duḥkhāc chakuninā saha<br>यस्य दुर्योधनो वीर्यं चिन्तयन्न् अमितुजसः <br>न शेते वसतीः सर्वा दुःखाच् छकुनिना सह </div>
<div class="sloka" id="150_sloka9"> <a href="150.htm#150_sloka9">9 </a> <br>yasya vīrasya vīryeṇa muktā jatu gṛhād vayam<br>anyebhyaś caiva pāpebhyo nihataś ca purocanaḥ<br>यस्य वीरस्य वीर्येण मुक्ता जतु गृहाद् वयम् <br>अन्येभ्यश् चैव पापेभ्यो निहतश् च पुरोचनः </div>
<div class="sloka" id="150_sloka10"> <a href="150.htm#150_sloka10">10 </a> <br>yasya vīryaṃ samāśritya vasu pūrṇāṃ vasuṃdharām<br>imāṃ manyāmahe prāptāṃ nihatya dhṛtarāṣṭrajān<br>यस्य वीर्यं समाश्रित्य वसु पूर्णां वसुंधराम् <br>इमां मन्यामहे प्राप्तां निहत्य धृतराष्ट्रजान् </div>
<div class="sloka" id="150_sloka11"> <a href="150.htm#150_sloka11">11 </a> <br>tasya vyavasitas tyāgo buddhim āsthāya kāṃ tvayā<br>kac cin na duḥkhair buddhis te viplutā gatacetasaḥ<br>तस्य व्यवसितस् त्यागो बुद्धिम् आस्थाय कां त्वया <br>कच् चिन् न दुःखैर् बुद्धिस् ते विप्लुता गतचेतसः </div>
<div class="sloka" id="150_sloka12"> <a href="150.htm#150_sloka12">12 </a> <br>[ku]<br>yudhiṣṭhira na saṃtāpaḥ kāryaḥ prati vṛkodaram<br>na cāyaṃ buddhidaurbalyād vyavasāyaḥ kṛto mayā<br>[कु] <br>युधिष्ठिर न संतापः कार्यः प्रति वृकोदरम् <br>न चायं बुद्धिदुर्बल्याद् व्यवसायः कृतो मया </div>
<div class="sloka" id="150_sloka13"> <a href="150.htm#150_sloka13">13 </a> <br>iha viprasya bhavane vayaṃ putra sukhoṣitāḥ<br>tasya pratikriyā tāta mayeyaṃ prasamīkṣitā<br>etāvān eva puruṣaḥ kṛtaṃ yasmin na naśyati<br>इह विप्रस्य भवने वयं पुत्र सुखोषिताः <br>तस्य प्रतिक्रिया तात मयेयं प्रसमीक्षिता <br>एतावान् एव पुरुषः कृतं यस्मिन् न नश्यति </div>
<div class="sloka" id="150_sloka14"> <a href="150.htm#150_sloka14">14 </a> <br>dṛṣṭvā bhīṣmasya vikrāntaṃ tadā jatu gṛhe mahat<br>hiḍimbasya vadhāc caiva viśvāso me vṛkodare<br>दृष्ट्वा भीष्मस्य विक्रान्तं तदा जतु गृहे महत् <br>हिडिम्बस्य वधाच् चैव विश्वासो मे वृकोदरे </div>
<div class="sloka" id="150_sloka15"> <a href="150.htm#150_sloka15">15 </a> <br>bāhvor balaṃ hi bhīmasya nāgāyuta samaṃ mahat<br>yena yūyaṃ gajaprakhyā nirvyūḍhā vāraṇāvatāt<br>बाह्वोर् बलं हि भीमस्य नागायुत समं महत् <br>येन यूयं गजप्रख्या निर्व्यूढा वारणावतात् </div>
<div class="sloka" id="150_sloka16"> <a href="150.htm#150_sloka16">16 </a> <br>vṛkodara balo nānyo na bhūto na bhaviṣyati<br>yo 'bhyudīyād yudhi śreṣṭham api vajradharaṃ svayam<br>वृकोदर बलो नान्यो न भूतो न भविष्यति <br>यो 'भ्युदीयाद् युधि श्रेष्ठम् अपि वज्रधरं स्वयम् </div>
<div class="sloka" id="150_sloka17"> <a href="150.htm#150_sloka17">17 </a> <br>jātamātraḥ purā caiṣa mamāṅkāt patito girau<br>śarīragauravāt tasya śilā gātrair vicūrṇitā<br>जातमात्रः पुरा चैष ममाङ्कात् पतितो गिरु <br>शरीरगुरवात् तस्य शिला गात्रैर् विचूर्णिता </div>
<div class="sloka" id="150_sloka18"> <a href="150.htm#150_sloka18">18 </a> <br>tad ahaṃ prajñayā smṛtvā balaṃ bhīmasya pāṇḍava<br>pratīkāraṃ ca viprasya tataḥ kṛtavatī matim<br>तद् अहं प्रज्ञया स्मृत्वा बलं भीमस्य पाण्डव <br>प्रतीकारं च विप्रस्य ततः कृतवती मतिम् </div>
<div class="sloka" id="150_sloka19"> <a href="150.htm#150_sloka19">19 </a> <br>nedaṃ lobhān na cājñānān na ca mohād viniścitam<br>buddhipūrvaṃ tu dharmasya vyavasāyaḥ kṛto mayā<br>नेदं लोभान् न चाज्ञानान् न च मोहाद् विनिश्चितम् <br>बुद्धिपूर्वं तु धर्मस्य व्यवसायः कृतो मया </div>
<div class="sloka" id="150_sloka20"> <a href="150.htm#150_sloka20">20 </a> <br>arthau dvāv api niṣpannau yudhiṣṭhira bhaviṣyataḥ<br>pratīkāraś ca vāsasya dharmaś ca carito mahān<br>अर्थु द्वाव् अपि निष्पन्नु युधिष्ठिर भविष्यतः <br>प्रतीकारश् च वासस्य धर्मश् च चरितो महान् </div>
<div class="sloka" id="150_sloka21"> <a href="150.htm#150_sloka21">21 </a> <br>yo brāhmaṇasya sāhāyyaṃ kuryād artheṣu karhi cit<br>kṣatriyaḥ sa śubhāṁl lokān prāpnuyād iti me śrutam<br>यो ब्राह्मणस्य साहाय्यं कुर्याद् अर्थेषु कर्हि चित् <br>क्षत्रियः स शुभाṁल् लोकान् प्राप्नुयाद् इति मे श्रुतम् </div>
<div class="sloka" id="150_sloka22"> <a href="150.htm#150_sloka22">22 </a> <br>kṣatriyaḥ kṣatriyasyaiva kurvāṇo vadhamokṣaṇam<br>vipulāṃ kīrtim āpnoti loke 'smiṃś ca paratra ca<br>क्षत्रियः क्षत्रियस्यैव कुर्वाणो वधमोक्षणम् <br>विपुलां कीर्तिम् आप्नोति लोके 'स्मिंश् च परत्र च </div>
<div class="sloka" id="150_sloka23"> <a href="150.htm#150_sloka23">23 </a> <br>vaiśyasyaiva tu sāhāyyaṃ kurvāṇaḥ kṣatriyo yudhi<br>sa sarveṣv api lokeṣu prajā rañjayate dhruvam<br>वैश्यस्यैव तु साहाय्यं कुर्वाणः क्षत्रियो युधि <br>स सर्वेष्व् अपि लोकेषु प्रजा रञ्जयते ध्रुवम् </div>
<div class="sloka" id="150_sloka24"> <a href="150.htm#150_sloka24">24 </a> <br>śūdraṃ tu mokṣayan rājā śaraṇārthinam āgatam<br>prāpnotīha kule janma sadravye rājasatkṛte<br>शूद्रं तु मोक्षयन् राजा शरणार्थिनम् आगतम् <br>प्राप्नोतीह कुले जन्म सद्रव्ये राजसत्कृते </div>
<div class="sloka" id="150_sloka25"> <a href="150.htm#150_sloka25">25 </a> <br>evaṃ sa bhavagān vyāsaḥ purā kauravanandana<br>provāca sutarāṃ prājñas tasmād etac cikīrṣitam<br>एवं स भवगान् व्यासः पुरा कुरवनन्दन <br>प्रोवाच सुतरां प्राज्ञस् तस्माद् एतच् चिकीर्षितम् </div>
<div class="sloka" id="150_sloka26"> <a href="150.htm#150_sloka26">26 </a> <br>[y]<br>upapannam idaṃ mātas tvayā yad buddhipūrvakam<br>ārtasya brāhmaṇasyaivam anukrośād idaṃ kṛtam<br>dhruvam eṣyati bhīmo 'yaṃ nihatya puruṣādakam<br>[य्] <br>उपपन्नम् इदं मातस् त्वया यद् बुद्धिपूर्वकम् <br>आर्तस्य ब्राह्मणस्यैवम् अनुक्रोशाद् इदं कृतम् <br>ध्रुवम् एष्यति भीमो 'यं निहत्य पुरुषादकम् </div></body></html>