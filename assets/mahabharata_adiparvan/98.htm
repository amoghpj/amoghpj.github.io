<html><body><div class="sloka" id="98_sloka1"> <a href="98.htm#98_sloka1">1 </a> <br>[bhs]<br>jāmadagnyena rāmeṇa pitur vadham amṛṣyatā<br>kruddhena ca mahābhāge haihayādhipatir hataḥ<br>śatāni daśa bāhūnāṃ nikṛttāny arjunasya vai<br>[भ्स्] <br>जामदग्न्येन रामेण पितुर् वधम् अमृष्यता <br>क्रुद्धेन च महाभागे हैहयाधिपतिर् हतः <br>शतानि दश बाहूनां निकृत्तान्य् अर्जुनस्य वै </div>
<div class="sloka" id="98_sloka2"> <a href="98.htm#98_sloka2">2 </a> <br>punaś ca dhanur ādāya mahāstrāṇi pramuñcatā<br>nirdagdhaṃ kṣatram asakṛd rathena jayatā mahīm<br>पुनश् च धनुर् आदाय महास्त्राणि प्रमुञ्चता <br>निर्दग्धं क्षत्रम् असकृद् रथेन जयता महीम् </div>
<div class="sloka" id="98_sloka3"> <a href="98.htm#98_sloka3">3 </a> <br>evam uccāvacair astrair bhārgaveṇa mahātmanā<br>triḥ saptakṛtvaḥ pṛthivī kṛtā niḥkṣatriyā purā<br>एवम् उच्चावचैर् अस्त्रैर् भार्गवेण महात्मना <br>त्रिः सप्तकृत्वः पृथिवी कृता निःक्षत्रिया पुरा </div>
<div class="sloka" id="98_sloka4"> <a href="98.htm#98_sloka4">4 </a> <br>tataḥ saṃbhūya sarvābhiḥ kṣatriyābhiḥ samantataḥ<br>utpāditāny apatyāni brāhmaṇair niyatātmabhiḥ<br>ततः संभूय सर्वाभिः क्षत्रियाभिः समन्ततः <br>उत्पादितान्य् अपत्यानि ब्राह्मणैर् नियतात्मभिः </div>
<div class="sloka" id="98_sloka5"> <a href="98.htm#98_sloka5">5 </a> <br>pāṇigrāhasya tanaya iti vedeṣu niścitam<br>dharmaṃ manasi saṃsthāpya brāhmaṇāṃs tāḥ samabhyayuḥ<br>loke 'py ācarito dṛṣṭaḥ kṣatriyāṇāṃ punar bhavaḥ<br>पाणिग्राहस्य तनय इति वेदेषु निश्चितम् <br>धर्मं मनसि संस्थाप्य ब्राह्मणांस् ताः समभ्ययुः <br>लोके 'प्य् आचरितो दृष्टः क्षत्रियाणां पुनर् भवः </div>
<div class="sloka" id="98_sloka6"> <a href="98.htm#98_sloka6">6 </a> <br>athotathya iti khyāta āsīd dhīmān ṛṣiḥ purā<br>mamatā nāma tasyāsīd bhāryā paramasaṃmitā<br>अथोतथ्य इति ख्यात आसीद् धीमान् ऋषिः पुरा <br>ममता नाम तस्यासीद् भार्या परमसंमिता </div>
<div class="sloka" id="98_sloka7"> <a href="98.htm#98_sloka7">7 </a> <br>utathyasya yavīyāṃs tu purodhās tridivaukasām<br>bṛhaspatir bṛhat tejā mamatāṃ so 'nvapadyata<br>उतथ्यस्य यवीयांस् तु पुरोधास् त्रिदिवुकसाम् <br>बृहस्पतिर् बृहत् तेजा ममतां सो 'न्वपद्यत </div>
<div class="sloka" id="98_sloka8"> <a href="98.htm#98_sloka8">8 </a> <br>uvāca mamatā taṃ tu devaraṃ vadatāṃ varam<br>antarvatnī ahaṃ bhrātrā jyeṣṭhenāramyatām iti<br>उवाच ममता तं तु देवरं वदतां वरम् <br>अन्तर्वत्नी अहं भ्रात्रा ज्येष्ठेनारम्यताम् इति </div>
<div class="sloka" id="98_sloka9"> <a href="98.htm#98_sloka9">9 </a> <br>ayaṃ ca me mahābhāga kukṣāv eva bṛhaspate<br>autathyo vedam atraiva ṣaḍaṅgaṃ pratyadhīyata<br>अयं च मे महाभाग कुक्षाव् एव बृहस्पते <br>अुतथ्यो वेदम् अत्रैव षडङ्गं प्रत्यधीयत </div>
<div class="sloka" id="98_sloka10"> <a href="98.htm#98_sloka10">10 </a> <br>amogharetās tvaṃ cāpi nūnaṃ bhavitum arhasi<br>tasmād evaṃgate 'dya tvam upāramitum arhasi<br>अमोघरेतास् त्वं चापि नूनं भवितुम् अर्हसि <br>तस्माद् एवंगते 'द्य त्वम् उपारमितुम् अर्हसि </div>
<div class="sloka" id="98_sloka11"> <a href="98.htm#98_sloka11">11 </a> <br>evam uktas tayā samyag bṛhat tejā bṛhaspatiḥ<br>kāmātmānaṃ tadātmānaṃ na śaśāka niyacchitum<br>एवम् उक्तस् तया सम्यग् बृहत् तेजा बृहस्पतिः <br>कामात्मानं तदात्मानं न शशाक नियच्छितुम् </div>
<div class="sloka" id="98_sloka12"> <a href="98.htm#98_sloka12">12 </a> <br>saṃbabhūva tataḥ kāmī tayā sārdham akāmayā<br>utsṛjantaṃ tu taṃ retaḥ sa garbhastho 'bhyabhāṣata<br>संबभूव ततः कामी तया सार्धम् अकामया <br>उत्सृजन्तं तु तं रेतः स गर्भस्थो 'भ्यभाषत </div>
<div class="sloka" id="98_sloka13"> <a href="98.htm#98_sloka13">13 </a> <br>bhos tāta kanyasa vade dvayor nāsty atra saṃbhavaḥ<br>amoghaśukraś ca bhavān pūrvaṃ cāham ihāgataḥ<br>भोस् तात कन्यस वदे द्वयोर् नास्त्य् अत्र संभवः <br>अमोघशुक्रश् च भवान् पूर्वं चाहम् इहागतः </div>
<div class="sloka" id="98_sloka14"> <a href="98.htm#98_sloka14">14 </a> <br>śaśāpa taṃ tataḥ kruddha evam ukto bṛhaspatiḥ<br>utathya putraṃ garbhasthaṃ nirbhartsya bhagavān ṛṣiḥ<br>शशाप तं ततः क्रुद्ध एवम् उक्तो बृहस्पतिः <br>उतथ्य पुत्रं गर्भस्थं निर्भर्त्स्य भगवान् ऋषिः </div>
<div class="sloka" id="98_sloka15"> <a href="98.htm#98_sloka15">15 </a> <br>yasmāt tvam īdṛśe kāle sarvabhūtepsite sati<br>evam āttha vacas tasmāt tamo dīrghaṃ pravekṣyasi<br>यस्मात् त्वम् ईदृशे काले सर्वभूतेप्सिते सति <br>एवम् आत्थ वचस् तस्मात् तमो दीर्घं प्रवेक्ष्यसि </div>
<div class="sloka" id="98_sloka16"> <a href="98.htm#98_sloka16">16 </a> <br>sa vai dīrghatamā nāma śāpād ṛṣir ajāyata<br>bṛhaspater bṛhat kīrter bṛhaspatir ivaujasā<br>स वै दीर्घतमा नाम शापाद् ऋषिर् अजायत <br>बृहस्पतेर् बृहत् कीर्तेर् बृहस्पतिर् इवुजसा </div>
<div class="sloka" id="98_sloka17"> <a href="98.htm#98_sloka17">17 </a> <br>saputrāñ janayām āsa gautamādīn mahāyaśāḥ<br>ṛṣer utathyasya tadā saṃtānakulavṛddhaye<br>सपुत्राञ् जनयाम् आस गुतमादीन् महायशाः <br>ऋषेर् उतथ्यस्य तदा संतानकुलवृद्धये </div>
<div class="sloka" id="98_sloka18"> <a href="98.htm#98_sloka18">18 </a> <br>lobhamohābhibhūtās te putrās taṃ gautamādayaḥ<br>kāṣṭhe samudre prakṣipya gaṅgāyāṃ samavāsṛjan<br>लोभमोहाभिभूतास् ते पुत्रास् तं गुतमादयः <br>काष्ठे समुद्रे प्रक्षिप्य गङ्गायां समवासृजन् </div>
<div class="sloka" id="98_sloka19"> <a href="98.htm#98_sloka19">19 </a> <br>na syād andhaś ca vṛddhaś ca bhartavyo 'yam iti sma te<br>cintayitvā tataḥ krūrāḥ pratijagmur atho gṛhān<br>न स्याद् अन्धश् च वृद्धश् च भर्तव्यो 'यम् इति स्म ते <br>चिन्तयित्वा ततः क्रूराः प्रतिजग्मुर् अथो गृहान् </div>
<div class="sloka" id="98_sloka20"> <a href="98.htm#98_sloka20">20 </a> <br>so 'nusrotas tadā rājan plavamāna ṛṣis tataḥ<br>jagāma subahūn deśān andhas tenoḍupena ha<br>सो 'नुस्रोतस् तदा राजन् प्लवमान ऋषिस् ततः <br>जगाम सुबहून् देशान् अन्धस् तेनोडुपेन ह </div>
<div class="sloka" id="98_sloka21"> <a href="98.htm#98_sloka21">21 </a> <br>taṃ tu rājā balir nāma sarvadharmaviśāradaḥ<br>apaśyan majjana gataḥ srotasābhyāśam āgatam<br>तं तु राजा बलिर् नाम सर्वधर्मविशारदः <br>अपश्यन् मज्जन गतः स्रोतसाभ्याशम् आगतम् </div>
<div class="sloka" id="98_sloka22"> <a href="98.htm#98_sloka22">22 </a> <br>jagrāha cainaṃ dharmātmā baliḥ satyaparākramaḥ<br>jñātvā cainaṃ sa vavre 'tha putrārthaṃ manujarṣabha<br>जग्राह चैनं धर्मात्मा बलिः सत्यपराक्रमः <br>ज्ञात्वा चैनं स वव्रे 'थ पुत्रार्थं मनुजर्षभ </div>
<div class="sloka" id="98_sloka23"> <a href="98.htm#98_sloka23">23 </a> <br>saṃtānārthaṃ mahābhāga bhāryāsu mama mānada<br>putrān dharmārthakuśalān utpādayitum arhasi<br>संतानार्थं महाभाग भार्यासु मम मानद <br>पुत्रान् धर्मार्थकुशलान् उत्पादयितुम् अर्हसि </div>
<div class="sloka" id="98_sloka24"> <a href="98.htm#98_sloka24">24 </a> <br>evam uktaḥ sa tejasvī taṃ tathety uktavān ṛṣiḥ<br>tasmai sa rājā svāṃ bhāryāṃ sudeṣṇāṃ prāhiṇot tadā<br>एवम् उक्तः स तेजस्वी तं तथेत्य् उक्तवान् ऋषिः <br>तस्मै स राजा स्वां भार्यां सुदेष्णां प्राहिणोत् तदा </div>
<div class="sloka" id="98_sloka25"> <a href="98.htm#98_sloka25">25 </a> <br>andhaṃ vṛddhaṃ ca taṃ matvā na sā devī jagāma ha<br>svāṃ tu dhātreyikāṃ tasmai vṛddhāya prāhiṇot tadā<br>अन्धं वृद्धं च तं मत्वा न सा देवी जगाम ह <br>स्वां तु धात्रेयिकां तस्मै वृद्धाय प्राहिणोत् तदा </div>
<div class="sloka" id="98_sloka26"> <a href="98.htm#98_sloka26">26 </a> <br>tasyāṃ kākṣīvad ādīn sa śūdrayonāv ṛṣir vaśī<br>janayām āsa dharmātmā putrān ekādaśaiva tu<br>तस्यां काक्षीवद् आदीन् स शूद्रयोनाव् ऋषिर् वशी <br>जनयाम् आस धर्मात्मा पुत्रान् एकादशैव तु </div>
<div class="sloka" id="98_sloka27"> <a href="98.htm#98_sloka27">27 </a> <br>kākṣīvad ādīn putrāṃs tān dṛṣṭvā sarvān adhīyataḥ<br>uvāca tam ṛṣiṃ rājā mamaita iti vīryavāḥ<br>काक्षीवद् आदीन् पुत्रांस् तान् दृष्ट्वा सर्वान् अधीयतः <br>उवाच तम् ऋषिं राजा ममैत इति वीर्यवाः </div>
<div class="sloka" id="98_sloka28"> <a href="98.htm#98_sloka28">28 </a> <br>nety uvāca maharṣis taṃ mamaivaita iti bruvan<br>śūdrayonau mayā hīme jātāḥ kākṣīvad ādayaḥ<br>नेत्य् उवाच महर्षिस् तं ममैवैत इति ब्रुवन् <br>शूद्रयोनु मया हीमे जाताः काक्षीवद् आदयः </div>
<div class="sloka" id="98_sloka29"> <a href="98.htm#98_sloka29">29 </a> <br>andhaṃ vṛddhaṃ ca māṃ matvā sudeṣṇā mahiṣī tava<br>avamanya dadau mūḍhā śūdrāṃ dhātreyikāṃ hi me<br>अन्धं वृद्धं च मां मत्वा सुदेष्णा महिषी तव <br>अवमन्य ददु मूढा शूद्रां धात्रेयिकां हि मे </div>
<div class="sloka" id="98_sloka30"> <a href="98.htm#98_sloka30">30 </a> <br>tataḥ prasādayām āsa punas tam ṛṣisattamam<br>baliḥ sudeṣṇāṃ bhāryāṃ ca tasmai tāṃ prāhiṇot punaḥ<br>ततः प्रसादयाम् आस पुनस् तम् ऋषिसत्तमम् <br>बलिः सुदेष्णां भार्यां च तस्मै तां प्राहिणोत् पुनः </div>
<div class="sloka" id="98_sloka31"> <a href="98.htm#98_sloka31">31 </a> <br>tāṃ sa dīrghatamāṅgeṣu spṛṣṭvā devīm athābravīt<br>bhaviṣyati kumāras te tejasvī satyavāg iti<br>तां स दीर्घतमाङ्गेषु स्पृष्ट्वा देवीम् अथाब्रवीत् <br>भविष्यति कुमारस् ते तेजस्वी सत्यवाग् इति </div>
<div class="sloka" id="98_sloka32"> <a href="98.htm#98_sloka32">32 </a> <br>tatrāṅgo nāma rājarṣiḥ sudeṣṇāyām ajāyata<br>evam anye maheṣvāsā brāhmaṇaiḥ kṣatriyā bhuvi<br>तत्राङ्गो नाम राजर्षिः सुदेष्णायाम् अजायत <br>एवम् अन्ये महेष्वासा ब्राह्मणैः क्षत्रिया भुवि </div></body></html>