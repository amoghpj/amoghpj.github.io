<html><body><div class="sloka" id="14_sloka1"> <a href="14.htm#14_sloka1">1 </a> <br>[ṣaunaka]<br>saute kathaya tām etāṃ vistareṇa kathāṃ punaḥ<br>āstīkasya kaveḥ sādhoḥ śuśrūṣā paramā hi naḥ<br>[षुनक] <br>सुते कथय ताम् एतां विस्तरेण कथां पुनः <br>आस्तीकस्य कवेः साधोः शुश्रूषा परमा हि नः </div>
<div class="sloka" id="14_sloka2"> <a href="14.htm#14_sloka2">2 </a> <br>madhuraṃ kathyate saumya ślakṣṇākṣara padaṃ tvayā<br>prīyāmahe bhṛśaṃ tāta pitevedaṃ prabhāṣase<br>मधुरं कथ्यते सुम्य श्लक्ष्णाक्षर पदं त्वया <br>प्रीयामहे भृशं तात पितेवेदं प्रभाषसे </div>
<div class="sloka" id="14_sloka3"> <a href="14.htm#14_sloka3">3 </a> <br>asmac chuśrūṣaṇe nityaṃ pitā hi niratas tava<br>ācaṣṭaitad yathākhyānaṃ pitā te tvaṃ tathā vada<br>अस्मच् छुश्रूषणे नित्यं पिता हि निरतस् तव <br>आचष्टैतद् यथाख्यानं पिता ते त्वं तथा वद </div>
<div class="sloka" id="14_sloka4"> <a href="14.htm#14_sloka4">4 </a> <br>[s]<br>āyusyam idam ākhyānam āstīkaṃ kathayāmi te<br>yathā śrutaṃ kathayataḥ sakāśād vai pitur mayā<br>[स्] <br>आयुस्यम् इदम् आख्यानम् आस्तीकं कथयामि ते <br>यथा श्रुतं कथयतः सकाशाद् वै पितुर् मया </div>
<div class="sloka" id="14_sloka5"> <a href="14.htm#14_sloka5">5 </a> <br>purā devayuge brahman prajāpatisute śubhe<br>āstāṃ bhaginyau rūpeṇa samupete 'dbhute 'naghe<br>पुरा देवयुगे ब्रह्मन् प्रजापतिसुते शुभे <br>आस्तां भगिन्यु रूपेण समुपेते 'द्भुते 'नघे </div>
<div class="sloka" id="14_sloka6"> <a href="14.htm#14_sloka6">6 </a> <br>te bhārye kaśyapasyāstāṃ kadrūś ca vinatā ca ha<br>prādāt tābhyāṃ varaṃ prītaḥ prajāpatisamaḥ patiḥ<br>kaśyapo dharmapatnībhyāṃ mudā paramayā yutaḥ<br>ते भार्ये कश्यपस्यास्तां कद्रूश् च विनता च ह <br>प्रादात् ताभ्यां वरं प्रीतः प्रजापतिसमः पतिः <br>कश्यपो धर्मपत्नीभ्यां मुदा परमया युतः </div>
<div class="sloka" id="14_sloka7"> <a href="14.htm#14_sloka7">7 </a> <br>varātisarvaṃ śrutvaiva kaśyapād uttamaṃ ca te<br>harṣād apratimāṃ prītiṃ prāpatuḥ sma varastriyau<br>वरातिसर्वं श्रुत्वैव कश्यपाद् उत्तमं च ते <br>हर्षाद् अप्रतिमां प्रीतिं प्रापतुः स्म वरस्त्रियु </div>
<div class="sloka" id="14_sloka8"> <a href="14.htm#14_sloka8">8 </a> <br>vavre kadrūḥ sutān nāgān sahasraṃ tulyatejasaḥ<br>dvau putrau vinatā vavre kadrū putrādhikau bale<br>ojasā tejasā caiva vikrameṇādhikau sutau<br>वव्रे कद्रूः सुतान् नागान् सहस्रं तुल्यतेजसः <br>द्वु पुत्रु विनता वव्रे कद्रू पुत्राधिकु बले <br>ओजसा तेजसा चैव विक्रमेणाधिकु सुतु </div>
<div class="sloka" id="14_sloka9"> <a href="14.htm#14_sloka9">9 </a> <br>tasyai bhartā varaṃ prādād adhyarthaṃ putram īpsitam<br>evam astv iti taṃ cāha kaśyapaṃ vinatā tadā<br>तस्यै भर्ता वरं प्रादाद् अध्यर्थं पुत्रम् ईप्सितम् <br>एवम् अस्त्व् इति तं चाह कश्यपं विनता तदा </div>
<div class="sloka" id="14_sloka10"> <a href="14.htm#14_sloka10">10 </a> <br>kṛtakṛtyā tu vinatā labdhvā vīryādhikau sutau<br>kadrūś ca labdhvā putrāṇāṃ sahasraṃ tulyatejasām<br>कृतकृत्या तु विनता लब्ध्वा वीर्याधिकु सुतु <br>कद्रूश् च लब्ध्वा पुत्राणां सहस्रं तुल्यतेजसाम् </div>
<div class="sloka" id="14_sloka11"> <a href="14.htm#14_sloka11">11 </a> <br>dhāryau prayatnato garbhāv ity uktvā sa mahātapāḥ<br>te bhārye varasaṃhṛṣṭe kaśyapo vanam āviśat<br>धार्यु प्रयत्नतो गर्भाव् इत्य् उक्त्वा स महातपाः <br>ते भार्ये वरसंहृष्टे कश्यपो वनम् आविशत् </div>
<div class="sloka" id="14_sloka12"> <a href="14.htm#14_sloka12">12 </a> <br>kālena mahatā kadrūr aṇḍānāṃ daśatīr daśa<br>janayām āsa viprendra dve aṇḍe vinatā tadā<br>कालेन महता कद्रूर् अण्डानां दशतीर् दश <br>जनयाम् आस विप्रेन्द्र द्वे अण्डे विनता तदा </div>
<div class="sloka" id="14_sloka13"> <a href="14.htm#14_sloka13">13 </a> <br>tayor aṇḍāni nidadhuḥ prahṛṣṭāḥ paricārikāḥ<br>sopasvedeṣu bhāṇḍeṣu pañcavarṣaśatāni ca<br>तयोर् अण्डानि निदधुः प्रहृष्टाः परिचारिकाः <br>सोपस्वेदेषु भाण्डेषु पञ्चवर्षशतानि च </div>
<div class="sloka" id="14_sloka14"> <a href="14.htm#14_sloka14">14 </a> <br>tataḥ pañcaśate kāle kadrū putrā niviḥsṛtāḥ<br>aṇḍābhyāṃ vinatāyās tu mithunaṃ na vyadṛśyata<br>ततः पञ्चशते काले कद्रू पुत्रा निविःसृताः <br>अण्डाभ्यां विनतायास् तु मिथुनं न व्यदृश्यत </div>
<div class="sloka" id="14_sloka15"> <a href="14.htm#14_sloka15">15 </a> <br>tataḥ putrārthiṇī devī vrīḍitā sā tapasvinī<br>aṇḍaṃ bibheda vinatā tatra putram adṛkṣata<br>ततः पुत्रार्थिणी देवी व्रीडिता सा तपस्विनी <br>अण्डं बिभेद विनता तत्र पुत्रम् अदृक्षत </div>
<div class="sloka" id="14_sloka16"> <a href="14.htm#14_sloka16">16 </a> <br>pūrvārdha kāyasaṃpannam itareṇāprakāśatā<br>saputro roṣasaṃpannaḥ śaśāpainām iti śrutiḥ<br>पूर्वार्ध कायसंपन्नम् इतरेणाप्रकाशता <br>सपुत्रो रोषसंपन्नः शशापैनाम् इति श्रुतिः </div>
<div class="sloka" id="14_sloka17"> <a href="14.htm#14_sloka17">17 </a> <br>yo 'ham evaṃ kṛto mātas tvayā lobhaparītayā<br>śarīreṇāsamagro 'dya tasmād dāsī bhaviṣyasi<br>यो 'हम् एवं कृतो मातस् त्वया लोभपरीतया <br>शरीरेणासमग्रो 'द्य तस्माद् दासी भविष्यसि </div>
<div class="sloka" id="14_sloka18"> <a href="14.htm#14_sloka18">18 </a> <br>pañcavarṣaśatāny asyā yayā vispardhase saha<br>eṣa ca tvāṃ suto mātar dāsyatvān mokṣayiṣyati<br>पञ्चवर्षशतान्य् अस्या यया विस्पर्धसे सह <br>एष च त्वां सुतो मातर् दास्यत्वान् मोक्षयिष्यति </div>
<div class="sloka" id="14_sloka19"> <a href="14.htm#14_sloka19">19 </a> <br>yady enam api mātas tvaṃ mām ivāṇḍa vibhedanāt<br>na kariṣyasy adehaṃ vā vyaṅgaṃ vāpi tapasvinam<br>यद्य् एनम् अपि मातस् त्वं माम् इवाण्ड विभेदनात् <br>न करिष्यस्य् अदेहं वा व्यङ्गं वापि तपस्विनम् </div>
<div class="sloka" id="14_sloka20"> <a href="14.htm#14_sloka20">20 </a> <br>pratipālayitavyas te janma kālo 'sya dhīrayā<br>viśiṣṭa balam īpsantyā pañcavarṣaśatāt paraḥ<br>प्रतिपालयितव्यस् ते जन्म कालो 'स्य धीरया <br>विशिष्ट बलम् ईप्सन्त्या पञ्चवर्षशतात् परः </div>
<div class="sloka" id="14_sloka21"> <a href="14.htm#14_sloka21">21 </a> <br>evaṃ śaptvā tataḥ putro vinatām antarikṣagaḥ<br>aruṇo dṛṣyate brahman prabhātasamaye sadā<br>एवं शप्त्वा ततः पुत्रो विनताम् अन्तरिक्षगः <br>अरुणो दृष्यते ब्रह्मन् प्रभातसमये सदा </div>
<div class="sloka" id="14_sloka22"> <a href="14.htm#14_sloka22">22 </a> <br>garuḍo 'pi yathākālaṃ jajñe pannagasūdanaḥ<br>sa jātamātro vinatāṃ parityajya kham āviśat<br>गरुडो 'पि यथाकालं जज्ञे पन्नगसूदनः <br>स जातमात्रो विनतां परित्यज्य खम् आविशत् </div></body></html>