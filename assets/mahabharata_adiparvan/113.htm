<html><body><div class="sloka" id="113_sloka1"> <a href="113.htm#113_sloka1">1 </a> <br>[v]<br>evam uktas tayā rājā tāṃ devīṃ punar abravīt<br>dharmavid dharmasaṃyuktam idaṃ vacanam uttamam<br>[व्] <br>एवम् उक्तस् तया राजा तां देवीं पुनर् अब्रवीत् <br>धर्मविद् धर्मसंयुक्तम् इदं वचनम् उत्तमम् </div>
<div class="sloka" id="113_sloka2"> <a href="113.htm#113_sloka2">2 </a> <br>evam etat purā kunti vyuṣitāśvaś cakāra ha<br>yathā tvayoktaṃ kalyāṇi sa hy āsīd amaropamaḥ<br>एवम् एतत् पुरा कुन्ति व्युषिताश्वश् चकार ह <br>यथा त्वयोक्तं कल्याणि स ह्य् आसीद् अमरोपमः </div>
<div class="sloka" id="113_sloka3"> <a href="113.htm#113_sloka3">3 </a> <br>atha tv imaṃ pravakṣyāmi dharmaṃ tv etaṃ nibodha me<br>purāṇam ṛṣibhir dṛṣṭaṃ dharmavidbhir mahātmabhiḥ<br>अथ त्व् इमं प्रवक्ष्यामि धर्मं त्व् एतं निबोध मे <br>पुराणम् ऋषिभिर् दृष्टं धर्मविद्भिर् महात्मभिः </div>
<div class="sloka" id="113_sloka4"> <a href="113.htm#113_sloka4">4 </a> <br>anāvṛtāḥ kila purā striya āsan varānane<br>kāmacāravihāriṇyaḥ svatantrāś cārulocane<br>अनावृताः किल पुरा स्त्रिय आसन् वरानने <br>कामचारविहारिण्यः स्वतन्त्राश् चारुलोचने </div>
<div class="sloka" id="113_sloka5"> <a href="113.htm#113_sloka5">5 </a> <br>tāsāṃ vyuccaramāṇānāṃ kaumārāt subhage patīn<br>nādharmo 'bhūd varārohe sa hi dharmaḥ purābhavat<br>तासां व्युच्चरमाणानां कुमारात् सुभगे पतीन् <br>नाधर्मो 'भूद् वरारोहे स हि धर्मः पुराभवत् </div>
<div class="sloka" id="113_sloka6"> <a href="113.htm#113_sloka6">6 </a> <br>taṃ caiva dharmaṃ paurāṇaṃ tiryagyonigatāḥ prajāḥ<br>adyāpy anuvidhīyante kāmadveṣavivarjitāḥ<br>purāṇadṛṣṭo dharmo 'yaṃ pūjyate ca maharṣibhiḥ<br>तं चैव धर्मं पुराणं तिर्यग्योनिगताः प्रजाः <br>अद्याप्य् अनुविधीयन्ते कामद्वेषविवर्जिताः <br>पुराणदृष्टो धर्मो 'यं पूज्यते च महर्षिभिः </div>
<div class="sloka" id="113_sloka7"> <a href="113.htm#113_sloka7">7 </a> <br>uttareṣu ca rambhoru kuruṣv adyāpi vartate<br>strīṇām anugraha karaḥ sa hi dharmaḥ sanātanaḥ<br>उत्तरेषु च रम्भोरु कुरुष्व् अद्यापि वर्तते <br>स्त्रीणाम् अनुग्रह करः स हि धर्मः सनातनः </div>
<div class="sloka" id="113_sloka8"> <a href="113.htm#113_sloka8">8 </a> <br>asmiṃs tu loke nacirān maryādeyaṃ śucismite<br>sthāpitā yena yasmāc ca tan me vistarataḥ śṛṇu<br>अस्मिंस् तु लोके नचिरान् मर्यादेयं शुचिस्मिते <br>स्थापिता येन यस्माच् च तन् मे विस्तरतः शृणु </div>
<div class="sloka" id="113_sloka9"> <a href="113.htm#113_sloka9">9 </a> <br>babhūvoddālako nāma maharṣir iti naḥ śrutam<br>śvetaketur iti khyātaḥ putras tasyābhavan muniḥ<br>बभूवोद्दालको नाम महर्षिर् इति नः श्रुतम् <br>श्वेतकेतुर् इति ख्यातः पुत्रस् तस्याभवन् मुनिः </div>
<div class="sloka" id="113_sloka10"> <a href="113.htm#113_sloka10">10 </a> <br>maryādeyaṃ kṛtā tena mānuṣeṣv iti naḥ śrutam<br>kopāt kamalapatrākṣi yadarthaṃ tan nibodha me<br>मर्यादेयं कृता तेन मानुषेष्व् इति नः श्रुतम् <br>कोपात् कमलपत्राक्षि यदर्थं तन् निबोध मे </div>
<div class="sloka" id="113_sloka11"> <a href="113.htm#113_sloka11">11 </a> <br>śvetaketoḥ kila purā samakṣaṃ mātaraṃ pituḥ<br>jagrāha brāhmaṇaḥ pāṇau gacchāva iti cābravīt<br>श्वेतकेतोः किल पुरा समक्षं मातरं पितुः <br>जग्राह ब्राह्मणः पाणु गच्छाव इति चाब्रवीत् </div>
<div class="sloka" id="113_sloka12"> <a href="113.htm#113_sloka12">12 </a> <br>ṛṣiputras tataḥ kopaṃ cakārāmarṣitas tadā<br>mātaraṃ tāṃ tathā dṛṣṭvā nīyamānāṃ balād iva<br>ऋषिपुत्रस् ततः कोपं चकारामर्षितस् तदा <br>मातरं तां तथा दृष्ट्वा नीयमानां बलाद् इव </div>
<div class="sloka" id="113_sloka13"> <a href="113.htm#113_sloka13">13 </a> <br>kruddhaṃ taṃ tu pitā dṛṣṭvā śvetaketum uvāca ha<br>mā tāta kopaṃ kārṣīs tvam eṣa dharmaḥ sanātanaḥ<br>क्रुद्धं तं तु पिता दृष्ट्वा श्वेतकेतुम् उवाच ह <br>मा तात कोपं कार्षीस् त्वम् एष धर्मः सनातनः </div>
<div class="sloka" id="113_sloka14"> <a href="113.htm#113_sloka14">14 </a> <br>anāvṛtā hi sarveṣāṃ varṇānām aṅganā bhuvi<br>yathā gāvaḥ sthitās tāta sve sve varṇe tathā prajāḥ<br>अनावृता हि सर्वेषां वर्णानाम् अङ्गना भुवि <br>यथा गावः स्थितास् तात स्वे स्वे वर्णे तथा प्रजाः </div>
<div class="sloka" id="113_sloka15"> <a href="113.htm#113_sloka15">15 </a> <br>ṛṣiputro 'tha taṃ dharmaṃ śvetaketur na cakṣame<br>cakāra caiva maryādām imāṃ strīpuṃsayor bhuvi<br>ऋषिपुत्रो 'थ तं धर्मं श्वेतकेतुर् न चक्षमे <br>चकार चैव मर्यादाम् इमां स्त्रीपुंसयोर् भुवि </div>
<div class="sloka" id="113_sloka16"> <a href="113.htm#113_sloka16">16 </a> <br>mānuṣeṣu mahābhāge na tv evānyeṣu jantuṣu<br>tadā prabhṛti maryādā sthiteyam iti naḥ śrutam<br>मानुषेषु महाभागे न त्व् एवान्येषु जन्तुषु <br>तदा प्रभृति मर्यादा स्थितेयम् इति नः श्रुतम् </div>
<div class="sloka" id="113_sloka17"> <a href="113.htm#113_sloka17">17 </a> <br>vyuccarantyāḥ patiṃ nāryā adya prabhṛti pātakam<br>bhrūṇa hatyā kṛtaṃ pāpaṃ bhaviṣyaty asukhāvaham<br>व्युच्चरन्त्याः पतिं नार्या अद्य प्रभृति पातकम् <br>भ्रूण हत्या कृतं पापं भविष्यत्य् असुखावहम् </div>
<div class="sloka" id="113_sloka18"> <a href="113.htm#113_sloka18">18 </a> <br>bhāryāṃ tathā vyuccarataḥ kaumārīṃ brahmacāriṇīm<br>pativratām etad eva bhavitā pātakaṃ bhuvi<br>भार्यां तथा व्युच्चरतः कुमारीं ब्रह्मचारिणीम् <br>पतिव्रताम् एतद् एव भविता पातकं भुवि </div>
<div class="sloka" id="113_sloka19"> <a href="113.htm#113_sloka19">19 </a> <br>patyā niyuktā yā caiva patny apatyārtham eva ca<br>na kariṣyati tasyāś ca bhaviṣyaty etad eva hi<br>पत्या नियुक्ता या चैव पत्न्य् अपत्यार्थम् एव च <br>न करिष्यति तस्याश् च भविष्यत्य् एतद् एव हि </div>
<div class="sloka" id="113_sloka20"> <a href="113.htm#113_sloka20">20 </a> <br>iti tena purā bhīru maryādā sthāpitā balāt<br>uddālakasya putreṇa dharmyā vai śvetaketunā<br>इति तेन पुरा भीरु मर्यादा स्थापिता बलात् <br>उद्दालकस्य पुत्रेण धर्म्या वै श्वेतकेतुना </div>
<div class="sloka" id="113_sloka21"> <a href="113.htm#113_sloka21">21 </a> <br>saudāsena ca rambhoru niyuktāpatya janmani<br>madayantī jagāmarṣiṃ vasiṣṭham iti naḥ śrutam<br>सुदासेन च रम्भोरु नियुक्तापत्य जन्मनि <br>मदयन्ती जगामर्षिं वसिष्ठम् इति नः श्रुतम् </div>
<div class="sloka" id="113_sloka22"> <a href="113.htm#113_sloka22">22 </a> <br>tasmāl lebhe ca sā putram aśmakaṃ nāma bhāminī<br>bhāryā kalmāṣapādasya bhartuḥ priyacikīrṣatā<br>तस्माल् लेभे च सा पुत्रम् अश्मकं नाम भामिनी <br>भार्या कल्माषपादस्य भर्तुः प्रियचिकीर्षता </div>
<div class="sloka" id="113_sloka23"> <a href="113.htm#113_sloka23">23 </a> <br>asmākam api te janma viditaṃ kamalekṣaṇe<br>kṛṣṇadvaipāyanād bhīru kurūṇāṃ vaṃśavṛddhaye<br>अस्माकम् अपि ते जन्म विदितं कमलेक्षणे <br>कृष्णद्वैपायनाद् भीरु कुरूणां वंशवृद्धये </div>
<div class="sloka" id="113_sloka24"> <a href="113.htm#113_sloka24">24 </a> <br>ata etāni sarvāṇi kāraṇāni samīkṣya vai<br>mamaitad vacanaṃ dharmyaṃ kartum arhasy anindite<br>अत एतानि सर्वाणि कारणानि समीक्ष्य वै <br>ममैतद् वचनं धर्म्यं कर्तुम् अर्हस्य् अनिन्दिते </div>
<div class="sloka" id="113_sloka25"> <a href="113.htm#113_sloka25">25 </a> <br>ṛtāv ṛtau rājaputri striyā bhartā yatavrate<br>nātivartavya ity evaṃ dharmaṃ dharmavido viduḥ<br>ऋताव् ऋतु राजपुत्रि स्त्रिया भर्ता यतव्रते <br>नातिवर्तव्य इत्य् एवं धर्मं धर्मविदो विदुः </div>
<div class="sloka" id="113_sloka26"> <a href="113.htm#113_sloka26">26 </a> <br>śeṣeṣv anyeṣu kāleṣu svātantryaṃ strī kilārhati<br>dharmam etaṃ janāḥ santaḥ purāṇaṃ paricakṣate<br>शेषेष्व् अन्येषु कालेषु स्वातन्त्र्यं स्त्री किलार्हति <br>धर्मम् एतं जनाः सन्तः पुराणं परिचक्षते </div>
<div class="sloka" id="113_sloka27"> <a href="113.htm#113_sloka27">27 </a> <br>bhartā bhāryāṃ rājaputri dharmyaṃ vādharmyam eva vā<br>yad brūyāt tat tathā kāryam iti dharmavido viduḥ<br>भर्ता भार्यां राजपुत्रि धर्म्यं वाधर्म्यम् एव वा <br>यद् ब्रूयात् तत् तथा कार्यम् इति धर्मविदो विदुः </div>
<div class="sloka" id="113_sloka28"> <a href="113.htm#113_sloka28">28 </a> <br>viśeṣataḥ putragṛddhī hīnaḥ prajananāt svayam<br>yathāham anavadyāṅgi putradarśanalālasaḥ<br>विशेषतः पुत्रगृद्धी हीनः प्रजननात् स्वयम् <br>यथाहम् अनवद्याङ्गि पुत्रदर्शनलालसः </div>
<div class="sloka" id="113_sloka29"> <a href="113.htm#113_sloka29">29 </a> <br>tathā raktāṅguli talaḥ padmapatra nibhaḥ śubhe<br>prasādārthaṃ mayā te 'yaṃ śirasy abhyudyato 'ñjaliḥ<br>तथा रक्ताङ्गुलि तलः पद्मपत्र निभः शुभे <br>प्रसादार्थं मया ते 'यं शिरस्य् अभ्युद्यतो 'ञ्जलिः </div>
<div class="sloka" id="113_sloka30"> <a href="113.htm#113_sloka30">30 </a> <br>manniyogāt sukeśānte dvijātes tapasādhikāt<br>putrān guṇasamāyuktān utpādayitum arhasi<br>tvatkṛte 'haṃ pṛthuśroṇigaccheyaṃ putriṇāṃ gatim<br>मन्नियोगात् सुकेशान्ते द्विजातेस् तपसाधिकात् <br>पुत्रान् गुणसमायुक्तान् उत्पादयितुम् अर्हसि <br>त्वत्कृते 'हं पृथुश्रोणिगच्छेयं पुत्रिणां गतिम् </div>
<div class="sloka" id="113_sloka31"> <a href="113.htm#113_sloka31">31 </a> <br>evam uktā tataḥ kuntī pāṇḍuṃ parapuraṃjayam<br>pratyuvāca varārohā bhartuḥ priyahite ratā<br>एवम् उक्ता ततः कुन्ती पाण्डुं परपुरंजयम् <br>प्रत्युवाच वरारोहा भर्तुः प्रियहिते रता </div>
<div class="sloka" id="113_sloka32"> <a href="113.htm#113_sloka32">32 </a> <br>pitṛveśmany ahaṃ bālā niyuktātithi pūjane<br>ugraṃ paryacaraṃ tatra brāhmaṇaṃ saṃśitavratam<br>पितृवेश्मन्य् अहं बाला नियुक्तातिथि पूजने <br>उग्रं पर्यचरं तत्र ब्राह्मणं संशितव्रतम् </div>
<div class="sloka" id="113_sloka33"> <a href="113.htm#113_sloka33">33 </a> <br>nigūḍha niścayaṃ dharme yaṃ taṃ durvāsasaṃ viduḥ<br>tam ahaṃ saṃśitātmānaṃ sarvayajñair atoṣayam<br>निगूढ निश्चयं धर्मे यं तं दुर्वाससं विदुः <br>तम् अहं संशितात्मानं सर्वयज्ञैर् अतोषयम् </div>
<div class="sloka" id="113_sloka34"> <a href="113.htm#113_sloka34">34 </a> <br>sa me 'bhicāra saṃyuktam ācaṣṭa bhagavān varam<br>mantragrāmaṃ ca me prādād abravīc caiva mām idam<br>स मे 'भिचार संयुक्तम् आचष्ट भगवान् वरम् <br>मन्त्रग्रामं च मे प्रादाद् अब्रवीच् चैव माम् इदम् </div>
<div class="sloka" id="113_sloka35"> <a href="113.htm#113_sloka35">35 </a> <br>yaṃ yaṃ devaṃ tvam etena mantreṇāvāhayiṣyasi<br>akāmo vā sakāmo vā sa te vaśam upaiṣyati<br>यं यं देवं त्वम् एतेन मन्त्रेणावाहयिष्यसि <br>अकामो वा सकामो वा स ते वशम् उपैष्यति </div>
<div class="sloka" id="113_sloka36"> <a href="113.htm#113_sloka36">36 </a> <br>ity uktāhaṃ tadā tena pitṛveśmani bhārata<br>brāhmaṇena vacas tathyaṃ tasya kālo 'yam āgataḥ<br>इत्य् उक्ताहं तदा तेन पितृवेश्मनि भारत <br>ब्राह्मणेन वचस् तथ्यं तस्य कालो 'यम् आगतः </div>
<div class="sloka" id="113_sloka37"> <a href="113.htm#113_sloka37">37 </a> <br>anujñātā tvayā devam āhvayeyam ahaṃ nṛpa<br>tena mantreṇa rājarṣe yathā syān nau prajā vibho<br>अनुज्ञाता त्वया देवम् आह्वयेयम् अहं नृप <br>तेन मन्त्रेण राजर्षे यथा स्यान् नु प्रजा विभो </div>
<div class="sloka" id="113_sloka38"> <a href="113.htm#113_sloka38">38 </a> <br>āvāhayāmi kaṃ devaṃ brūhi tattvavidāṃ vara<br>tvatto 'nujñā pratīkṣāṃ māṃ viddhy asmin karmaṇi sthitām<br>आवाहयामि कं देवं ब्रूहि तत्त्वविदां वर <br>त्वत्तो 'नुज्ञा प्रतीक्षां मां विद्ध्य् अस्मिन् कर्मणि स्थिताम् </div>
<div class="sloka" id="113_sloka39"> <a href="113.htm#113_sloka39">39 </a> <br>[p]<br>adyaiva tvaṃ varārohe prayatasva yathāvidhi<br>dharmam āvāhaya śubhe sa hi deveṣu puṇyabhāk<br>[प्] <br>अद्यैव त्वं वरारोहे प्रयतस्व यथाविधि <br>धर्मम् आवाहय शुभे स हि देवेषु पुण्यभाक् </div>
<div class="sloka" id="113_sloka40"> <a href="113.htm#113_sloka40">40 </a> <br>adharmeṇa na no dharmaḥ saṃyujyeta kathaṃ cana<br>lokaś cāyaṃ varārohe dharmo 'yam iti maṃsyate<br>अधर्मेण न नो धर्मः संयुज्येत कथं चन <br>लोकश् चायं वरारोहे धर्मो 'यम् इति मंस्यते </div>
<div class="sloka" id="113_sloka41"> <a href="113.htm#113_sloka41">41 </a> <br>dhārmikaś ca kurūṇāṃ sa bhaviṣyati na saṃśayaḥ<br>dattasyāpi ca dharmeṇa nādharme raṃsyate manaḥ<br>धार्मिकश् च कुरूणां स भविष्यति न संशयः <br>दत्तस्यापि च धर्मेण नाधर्मे रंस्यते मनः </div>
<div class="sloka" id="113_sloka42"> <a href="113.htm#113_sloka42">42 </a> <br>tasmād dharmaṃ puraskṛtya niyatā tvaṃ śucismite<br>upacārābhicārābhyāṃ dharmam ārādhayasva vai<br>तस्माद् धर्मं पुरस्कृत्य नियता त्वं शुचिस्मिते <br>उपचाराभिचाराभ्यां धर्मम् आराधयस्व वै </div></body></html>