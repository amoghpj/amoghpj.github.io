<html><body><div class="sloka" id="8_sloka1"> <a href="8.htm#8_sloka1">1 </a> <br>[s]<br>sa cāpi cyavano brahman bhārgavo 'janayat sutam<br>sukanyāyāṃ mahātmānaṃ pramatiṃ dīptatejasam<br>[स्] <br>स चापि च्यवनो ब्रह्मन् भार्गवो 'जनयत् सुतम् <br>सुकन्यायां महात्मानं प्रमतिं दीप्ततेजसम् </div>
<div class="sloka" id="8_sloka2"> <a href="8.htm#8_sloka2">2 </a> <br>pramatis tu ruruṃ nāma ghṛtācyāṃ samajījanat<br>ruruḥ pramadvarāyāṃ tu śunakaṃ samajījanat<br>प्रमतिस् तु रुरुं नाम घृताच्यां समजीजनत् <br>रुरुः प्रमद्वरायां तु शुनकं समजीजनत् </div>
<div class="sloka" id="8_sloka3"> <a href="8.htm#8_sloka3">3 </a> <br>tasya brahman ruroḥ sarvaṃ caritaṃ bhūri tejasaḥ<br>vistareṇa pravakṣyāmi tac chṛṇu tvam aśeṣataḥ<br>तस्य ब्रह्मन् रुरोः सर्वं चरितं भूरि तेजसः <br>विस्तरेण प्रवक्ष्यामि तच् छृणु त्वम् अशेषतः </div>
<div class="sloka" id="8_sloka4"> <a href="8.htm#8_sloka4">4 </a> <br>ṛṣir āsīn mahān pūrvaṃ tapo vidyā samanvitaḥ<br>sthūlakeśa iti khyātaḥ sarvabhūtahite rataḥ<br>ऋषिर् आसीन् महान् पूर्वं तपो विद्या समन्वितः <br>स्थूलकेश इति ख्यातः सर्वभूतहिते रतः </div>
<div class="sloka" id="8_sloka5"> <a href="8.htm#8_sloka5">5 </a> <br>etasminn eva kāle tu menakāyāṃ prajajñivān<br>gandharvarājo viprarṣe viśvāvasur iti śrutaḥ<br>एतस्मिन्न् एव काले तु मेनकायां प्रजज्ञिवान् <br>गन्धर्वराजो विप्रर्षे विश्वावसुर् इति श्रुतः </div>
<div class="sloka" id="8_sloka6"> <a href="8.htm#8_sloka6">6 </a> <br>athāpsarā menakā sā taṃ garbhaṃ bhṛgunandana<br>utsasarja yathākālaṃ sthūlakeśāśramaṃ prati<br>अथाप्सरा मेनका सा तं गर्भं भृगुनन्दन <br>उत्ससर्ज यथाकालं स्थूलकेशाश्रमं प्रति </div>
<div class="sloka" id="8_sloka7"> <a href="8.htm#8_sloka7">7 </a> <br>utsṛjya caiva taṃ garbhaṃ nadyās tīre jagāma ha<br>kanyām amara garbhābhāṃ jvalantīm iva ca śriyā<br>उत्सृज्य चैव तं गर्भं नद्यास् तीरे जगाम ह <br>कन्याम् अमर गर्भाभां ज्वलन्तीम् इव च श्रिया </div>
<div class="sloka" id="8_sloka8"> <a href="8.htm#8_sloka8">8 </a> <br>tāṃ dadarśa samutsṛṣṭāṃ nadītīre mahān ṛṣiḥ<br>sthūlakeśaḥ sa tejasvī vijane bandhuvarjitām<br>तां ददर्श समुत्सृष्टां नदीतीरे महान् ऋषिः <br>स्थूलकेशः स तेजस्वी विजने बन्धुवर्जिताम् </div>
<div class="sloka" id="8_sloka9"> <a href="8.htm#8_sloka9">9 </a> <br>sa tāṃ dṛṣṭvā tadā kanyāṃ sthūlakeśo dvijottamaḥ<br>jagrāhātha muniśreṣṭhaḥ kṛpāviṣṭaḥ pupoṣa ca<br>vavṛdhe sā varārohā tasyāśramapade śubhā<br>स तां दृष्ट्वा तदा कन्यां स्थूलकेशो द्विजोत्तमः <br>जग्राहाथ मुनिश्रेष्ठः कृपाविष्टः पुपोष च <br>ववृधे सा वरारोहा तस्याश्रमपदे शुभा </div>
<div class="sloka" id="8_sloka10"> <a href="8.htm#8_sloka10">10 </a> <br>pramadābhyo varā sā tu sarvarūpaguṇānvitā<br>tataḥ pramadvarety asyā nāma cakre mahān ṛṣiḥ<br>प्रमदाभ्यो वरा सा तु सर्वरूपगुणान्विता <br>ततः प्रमद्वरेत्य् अस्या नाम चक्रे महान् ऋषिः </div>
<div class="sloka" id="8_sloka11"> <a href="8.htm#8_sloka11">11 </a> <br>tām āśramapade tasya rurur dṛṣṭvā pramadvarām<br>babhūva kila dharmātmā madanānugatātmavān<br>ताम् आश्रमपदे तस्य रुरुर् दृष्ट्वा प्रमद्वराम् <br>बभूव किल धर्मात्मा मदनानुगतात्मवान् </div>
<div class="sloka" id="8_sloka12"> <a href="8.htm#8_sloka12">12 </a> <br>pitaraṃ sakhibhiḥ so 'tha vācayām āsa bhārgavaḥ<br>pramatiś cābhyayāc chrutvā sthūlakeśaṃ yaśasvinam<br>पितरं सखिभिः सो 'थ वाचयाम् आस भार्गवः <br>प्रमतिश् चाभ्ययाच् छ्रुत्वा स्थूलकेशं यशस्विनम् </div>
<div class="sloka" id="8_sloka13"> <a href="8.htm#8_sloka13">13 </a> <br>tataḥ prādāt pitā kanyāṃ rurave tāṃ pramadvarām<br>vivāhaṃ sthāpayitvāgre nakṣatre bhagadaivate<br>ततः प्रादात् पिता कन्यां रुरवे तां प्रमद्वराम् <br>विवाहं स्थापयित्वाग्रे नक्षत्रे भगदैवते </div>
<div class="sloka" id="8_sloka14"> <a href="8.htm#8_sloka14">14 </a> <br>tataḥ kati payāhasya vivāhe samupasthite<br>sakhībhiḥ krīḍatī sārdhaṃ sā kanyā varavarṇinī<br>ततः कति पयाहस्य विवाहे समुपस्थिते <br>सखीभिः क्रीडती सार्धं सा कन्या वरवर्णिनी </div>
<div class="sloka" id="8_sloka15"> <a href="8.htm#8_sloka15">15 </a> <br>nāpaśyata prasuptaṃ vai bhujagaṃ tiryag āyatam<br>padā cainaṃ samākrāman mumūrṣuḥ kālacoditā<br>नापश्यत प्रसुप्तं वै भुजगं तिर्यग् आयतम् <br>पदा चैनं समाक्रामन् मुमूर्षुः कालचोदिता </div>
<div class="sloka" id="8_sloka16"> <a href="8.htm#8_sloka16">16 </a> <br>sa tasyāḥ saṃpramattāyāś coditaḥ kāladharmaṇā<br>viṣopaliptān daśanān bhṛśam aṅge nyapātayat<br>स तस्याः संप्रमत्तायाश् चोदितः कालधर्मणा <br>विषोपलिप्तान् दशनान् भृशम् अङ्गे न्यपातयत् </div>
<div class="sloka" id="8_sloka17"> <a href="8.htm#8_sloka17">17 </a> <br>sā daṣṭā sahasā bhūmau patitā gatacetanā<br>vyasur aprekṣaṇīyāpi prekṣaṇīyatamākṛtiḥ<br>सा दष्टा सहसा भूमु पतिता गतचेतना <br>व्यसुर् अप्रेक्षणीयापि प्रेक्षणीयतमाकृतिः </div>
<div class="sloka" id="8_sloka18"> <a href="8.htm#8_sloka18">18 </a> <br>prasuptevābhavac cāpi bhuvi sarpaviṣārditā<br>bhūyo manoharatarā babhūva tanumadhyamā<br>प्रसुप्तेवाभवच् चापि भुवि सर्पविषार्दिता <br>भूयो मनोहरतरा बभूव तनुमध्यमा </div>
<div class="sloka" id="8_sloka19"> <a href="8.htm#8_sloka19">19 </a> <br>dadarśa tāṃ pitā caiva te caivānye tapasvinaḥ<br>viceṣṭamānāṃ patitāṃ bhūtale padmavarcasam<br>ददर्श तां पिता चैव ते चैवान्ये तपस्विनः <br>विचेष्टमानां पतितां भूतले पद्मवर्चसम् </div>
<div class="sloka" id="8_sloka20"> <a href="8.htm#8_sloka20">20 </a> <br>tataḥ sarve dvija varāḥ samājagmuḥ kṛpānvitāḥ<br>svasty ātreyo mahājānuḥ kuśikaḥ śaṅkhamekhalaḥ<br>ततः सर्वे द्विज वराः समाजग्मुः कृपान्विताः <br>स्वस्त्य् आत्रेयो महाजानुः कुशिकः शङ्खमेखलः </div>
<div class="sloka" id="8_sloka21"> <a href="8.htm#8_sloka21">21 </a> <br>bhāradvājaḥ kauṇakutsa ārṣṭiṣeṇo 'tha gautamaḥ<br>pramatiḥ saha putreṇa tathānye vanavāsinaḥ<br>भारद्वाजः कुणकुत्स आर्ष्टिषेणो 'थ गुतमः <br>प्रमतिः सह पुत्रेण तथान्ये वनवासिनः </div></body></html>