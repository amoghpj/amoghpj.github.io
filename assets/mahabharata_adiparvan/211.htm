<html><body><div class="sloka" id="211_sloka1"> <a href="211.htm#211_sloka1">1 </a> <br>[vai]<br>tataḥ katipayāhasya tasmin raivatake girau<br>vṛṣṇyandhakānām abhavat sumahān utsavo nṛpa<br>[वै] <br>ततः कतिपयाहस्य तस्मिन् रैवतके गिरु <br>वृष्ण्यन्धकानाम् अभवत् सुमहान् उत्सवो नृप </div>
<div class="sloka" id="211_sloka2"> <a href="211.htm#211_sloka2">2 </a> <br>tatra dānaṃ dadur vīrā brāhmaṇānāṃ sahasraśaḥ<br>bhojavṛṣṇyandhakāś caiva mahe tasya gires tadā<br>तत्र दानं ददुर् वीरा ब्राह्मणानां सहस्रशः <br>भोजवृष्ण्यन्धकाश् चैव महे तस्य गिरेस् तदा </div>
<div class="sloka" id="211_sloka3"> <a href="211.htm#211_sloka3">3 </a> <br>prasādai ratnacitraiś ca gires tasya samantataḥ<br>sa deśaḥ śobhito rājan dīpavṛkṣaiś ca sarvaśaḥ<br>प्रसादै रत्नचित्रैश् च गिरेस् तस्य समन्ततः <br>स देशः शोभितो राजन् दीपवृक्षैश् च सर्वशः </div>
<div class="sloka" id="211_sloka4"> <a href="211.htm#211_sloka4">4 </a> <br>vāditrāṇi ca tatra sma vādakāḥ samavādayan<br>nanṛtur nartakāś caiva jagur gānāni gāyanāḥ<br>वादित्राणि च तत्र स्म वादकाः समवादयन् <br>ननृतुर् नर्तकाश् चैव जगुर् गानानि गायनाः </div>
<div class="sloka" id="211_sloka5"> <a href="211.htm#211_sloka5">5 </a> <br>alaṃkṛtāḥ kumārāś ca vṛṣṇīnāṃ sumahaujasaḥ<br>yānair hāṭakacitrāṅgaiś cañcūryante sma sarvaśaḥ<br>अलंकृताः कुमाराश् च वृष्णीनां सुमहुजसः <br>यानैर् हाटकचित्राङ्गैश् चञ्चूर्यन्ते स्म सर्वशः </div>
<div class="sloka" id="211_sloka6"> <a href="211.htm#211_sloka6">6 </a> <br>paurāś ca pādacāreṇa yānair uccāvacais tathā<br>sadārāḥ sānuyātrāś ca śataśo 'tha sahasraśaḥ<br>पुराश् च पादचारेण यानैर् उच्चावचैस् तथा <br>सदाराः सानुयात्राश् च शतशो 'थ सहस्रशः </div>
<div class="sloka" id="211_sloka7"> <a href="211.htm#211_sloka7">7 </a> <br>tato haladharaḥ kṣībo revatī sahitaḥ prabhuḥ<br>anugamyamāno gandharvair acarat tatra bhārata<br>ततो हलधरः क्षीबो रेवती सहितः प्रभुः <br>अनुगम्यमानो गन्धर्वैर् अचरत् तत्र भारत </div>
<div class="sloka" id="211_sloka8"> <a href="211.htm#211_sloka8">8 </a> <br>tathaiva rājā vṛṣṇīnām ugrasenaḥ pratāpavān<br>upagīyamāno gandharvaiḥ strīsahasrasahāyavān<br>तथैव राजा वृष्णीनाम् उग्रसेनः प्रतापवान् <br>उपगीयमानो गन्धर्वैः स्त्रीसहस्रसहायवान् </div>
<div class="sloka" id="211_sloka9"> <a href="211.htm#211_sloka9">9 </a> <br>raukmiṇeyaś ca sāmbaś ca kṣībau samaradurmadau<br>divyamālyāmbaradharau vijahrāte 'marāv iva<br>रुक्मिणेयश् च साम्बश् च क्षीबु समरदुर्मदु <br>दिव्यमाल्याम्बरधरु विजह्राते 'मराव् इव </div>
<div class="sloka" id="211_sloka10"> <a href="211.htm#211_sloka10">10 </a> <br>akrūraḥ sāraṇaś caiva gado bhānur viḍūrathaḥ<br>niśaṭhaś cāru deṣṇaś ca pṛthur vipṛthur eva ca<br>अक्रूरः सारणश् चैव गदो भानुर् विडूरथः <br>निशठश् चारु देष्णश् च पृथुर् विपृथुर् एव च </div>
<div class="sloka" id="211_sloka11"> <a href="211.htm#211_sloka11">11 </a> <br>satyakaḥ sātyakiś caiva bhaṅgakārasahācarau<br>hārdikyaḥ kṛtavarmā ca ye cānye nānukīrtitāḥ<br>सत्यकः सात्यकिश् चैव भङ्गकारसहाचरु <br>हार्दिक्यः कृतवर्मा च ये चान्ये नानुकीर्तिताः </div>
<div class="sloka" id="211_sloka12"> <a href="211.htm#211_sloka12">12 </a> <br>ete parivṛtāḥ strībhir gandharvaiś ca pṛthak pṛthak<br>tam utsavaṃ raivatake śobhayāṃ cakrire tadā<br>एते परिवृताः स्त्रीभिर् गन्धर्वैश् च पृथक् पृथक् <br>तम् उत्सवं रैवतके शोभयां चक्रिरे तदा </div>
<div class="sloka" id="211_sloka13"> <a href="211.htm#211_sloka13">13 </a> <br>tadā kolāhale tasmin vartamāne mahāśubhe<br>vāsudevaś ca pārthaś ca sahitau parijagmatuḥ<br>तदा कोलाहले तस्मिन् वर्तमाने महाशुभे <br>वासुदेवश् च पार्थश् च सहितु परिजग्मतुः </div>
<div class="sloka" id="211_sloka14"> <a href="211.htm#211_sloka14">14 </a> <br>tatra caṅkramyamāṇau tau vāsudeva sutāṃ śubhām<br>alaṃkṛtāṃ sakhīmadhye bhadrāṃ dadṛśatus tadā<br>तत्र चङ्क्रम्यमाणु तु वासुदेव सुतां शुभाम् <br>अलंकृतां सखीमध्ये भद्रां ददृशतुस् तदा </div>
<div class="sloka" id="211_sloka15"> <a href="211.htm#211_sloka15">15 </a> <br>dṛṣṭvaiva tām arjunasya kandarpaḥ samajāyata<br>taṃ tathaikāgra manasaṃ kṛṣṇaḥ pārtham alakṣayat<br>दृष्ट्वैव ताम् अर्जुनस्य कन्दर्पः समजायत <br>तं तथैकाग्र मनसं कृष्णः पार्थम् अलक्षयत् </div>
<div class="sloka" id="211_sloka16"> <a href="211.htm#211_sloka16">16 </a> <br>athābravīt puṣkarākṣaḥ prahasann iva bhārata<br>vanecarasya kim idaṃ kāmenāloḍyate manaḥ<br>अथाब्रवीत् पुष्कराक्षः प्रहसन्न् इव भारत <br>वनेचरस्य किम् इदं कामेनालोड्यते मनः </div>
<div class="sloka" id="211_sloka17"> <a href="211.htm#211_sloka17">17 </a> <br>mamaiṣā bhaginī pārtha sāraṇasya sahodarā<br>yadi te vartate buddhir vakṣyāmi pitaraṃ svayam<br>ममैषा भगिनी पार्थ सारणस्य सहोदरा <br>यदि ते वर्तते बुद्धिर् वक्ष्यामि पितरं स्वयम् </div>
<div class="sloka" id="211_sloka18"> <a href="211.htm#211_sloka18">18 </a> <br>[ārj]<br>duhitā vasudevasya vasudevasya ca svasā<br>rūpeṇa caiva saṃpannā kam ivaiṣā na mohayet<br>[ार्ज्] <br>दुहिता वसुदेवस्य वसुदेवस्य च स्वसा <br>रूपेण चैव संपन्ना कम् इवैषा न मोहयेत् </div>
<div class="sloka" id="211_sloka19"> <a href="211.htm#211_sloka19">19 </a> <br>kṛtam eva tu kalyāṇaṃ sarvaṃ mama bhaved dhruvam<br>yadi syān mama vārṣṇeyī mahiṣīyaṃ svasā tava<br>कृतम् एव तु कल्याणं सर्वं मम भवेद् ध्रुवम् <br>यदि स्यान् मम वार्ष्णेयी महिषीयं स्वसा तव </div>
<div class="sloka" id="211_sloka20"> <a href="211.htm#211_sloka20">20 </a> <br>prāptau tu ka upāyaḥ syāt tad bravīhi janārdana<br>āsthāsyāmi tathā sarvaṃ yadi śakyaṃ nareṇa tat<br>प्राप्तु तु क उपायः स्यात् तद् ब्रवीहि जनार्दन <br>आस्थास्यामि तथा सर्वं यदि शक्यं नरेण तत् </div>
<div class="sloka" id="211_sloka21"> <a href="211.htm#211_sloka21">21 </a> <br>[vāsu]<br>svayaṃvaraḥ kṣatriyāṇāṃ vivāhaḥ puruṣarṣabha<br>sa ca saṃśayitaḥ pārtha svabhāvasyānimittataḥ<br>[वासु] <br>स्वयंवरः क्षत्रियाणां विवाहः पुरुषर्षभ <br>स च संशयितः पार्थ स्वभावस्यानिमित्ततः </div>
<div class="sloka" id="211_sloka22"> <a href="211.htm#211_sloka22">22 </a> <br>prasahya haraṇaṃ cāpi kṣatriyāṇāṃ praśasyate<br>vivāha hetoḥ śūrāṇām iti dharmavido viduḥ<br>प्रसह्य हरणं चापि क्षत्रियाणां प्रशस्यते <br>विवाह हेतोः शूराणाम् इति धर्मविदो विदुः </div>
<div class="sloka" id="211_sloka23"> <a href="211.htm#211_sloka23">23 </a> <br>sa tvam arjuna kalyāṇīṃ prasahya bhaginīṃ mama<br>hara svayaṃvare hy asyāḥ ko vai veda cikīrṣitam<br>स त्वम् अर्जुन कल्याणीं प्रसह्य भगिनीं मम <br>हर स्वयंवरे ह्य् अस्याः को वै वेद चिकीर्षितम् </div>
<div class="sloka" id="211_sloka24"> <a href="211.htm#211_sloka24">24 </a> <br>[vai]<br>tato 'rjunaś ca kṛṣṇaś ca viniścityetikṛtyatām<br>śīghragān puruṣān rājña preṣayām āsatus tadā<br>[वै] <br>ततो 'र्जुनश् च कृष्णश् च विनिश्चित्येतिकृत्यताम् <br>शीघ्रगान् पुरुषान् राज्ञ प्रेषयाम् आसतुस् तदा </div></body></html>