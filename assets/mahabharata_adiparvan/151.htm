<html><body><div class="sloka" id="151_sloka1"> <a href="151.htm#151_sloka1">1 </a> <br>[vai]<br>tato rātryāṃ vyatītāyām annam ādāya pāṇḍavaḥ<br>bhīmaseno yayau tatra yatrāsau puruṣādakaḥ<br>[वै] <br>ततो रात्र्यां व्यतीतायाम् अन्नम् आदाय पाण्डवः <br>भीमसेनो ययु तत्र यत्रासु पुरुषादकः </div>
<div class="sloka" id="151_sloka2"> <a href="151.htm#151_sloka2">2 </a> <br>āsādya tu vanaṃ tasya rakṣasaḥ pāṇḍavo balī<br>ājuhāva tato nāmnā tadannam upayojayan<br>आसाद्य तु वनं तस्य रक्षसः पाण्डवो बली <br>आजुहाव ततो नाम्ना तदन्नम् उपयोजयन् </div>
<div class="sloka" id="151_sloka3"> <a href="151.htm#151_sloka3">3 </a> <br>tataḥ sa rākṣasaḥ śrutvā bhīmasenasya tad vacaḥ<br>ājagāma susaṃkruddho yatra bhīmo vyavasthitaḥ<br>ततः स राक्षसः श्रुत्वा भीमसेनस्य तद् वचः <br>आजगाम सुसंक्रुद्धो यत्र भीमो व्यवस्थितः </div>
<div class="sloka" id="151_sloka4"> <a href="151.htm#151_sloka4">4 </a> <br>mahākāyo mahāvego dārayann iva medinīm<br>triśikhāṃ bhṛkuṭiṃ kṛtvā saṃdaśya daśanac chadam<br>महाकायो महावेगो दारयन्न् इव मेदिनीम् <br>त्रिशिखां भृकुटिं कृत्वा संदश्य दशनच् छदम् </div>
<div class="sloka" id="151_sloka5"> <a href="151.htm#151_sloka5">5 </a> <br>bhuñjānam annaṃ taṃ dṛṣṭvā bhīmasenaṃ sa rākṣasaḥ<br>vivṛtya nayane kruddha idaṃ vacanam abravīt<br>भुञ्जानम् अन्नं तं दृष्ट्वा भीमसेनं स राक्षसः <br>विवृत्य नयने क्रुद्ध इदं वचनम् अब्रवीत् </div>
<div class="sloka" id="151_sloka6"> <a href="151.htm#151_sloka6">6 </a> <br>ko 'yam annam idaṃ bhuṅkte madartham upakalpitam<br>paśyato mama durbuddhir yiyāsur yamasādanam<br>को 'यम् अन्नम् इदं भुङ्क्ते मदर्थम् उपकल्पितम् <br>पश्यतो मम दुर्बुद्धिर् यियासुर् यमसादनम् </div>
<div class="sloka" id="151_sloka7"> <a href="151.htm#151_sloka7">7 </a> <br>bhīmasenas tu tac chrutvā prahasann iva bhārata<br>rākṣasaṃ tam anādṛtya bhuṅkta eva parāṅmukhaḥ<br>भीमसेनस् तु तच् छ्रुत्वा प्रहसन्न् इव भारत <br>राक्षसं तम् अनादृत्य भुङ्क्त एव पराङ्मुखः </div>
<div class="sloka" id="151_sloka8"> <a href="151.htm#151_sloka8">8 </a> <br>tataḥ sa bhairavaṃ kṛtvā samudyamya karāv ubhau<br>abhyadravad bhīmasenaṃ jighāṃsuḥ puruṣādakaḥ<br>ततः स भैरवं कृत्वा समुद्यम्य कराव् उभु <br>अभ्यद्रवद् भीमसेनं जिघांसुः पुरुषादकः </div>
<div class="sloka" id="151_sloka9"> <a href="151.htm#151_sloka9">9 </a> <br>tathāpi paribhūyainaṃ nekṣamāṇo vṛkodaraḥ<br>rākṣasaṃ bhuṅkta evānnaṃ pāṇḍavaḥ paravīrahā<br>तथापि परिभूयैनं नेक्षमाणो वृकोदरः <br>राक्षसं भुङ्क्त एवान्नं पाण्डवः परवीरहा </div>
<div class="sloka" id="151_sloka10"> <a href="151.htm#151_sloka10">10 </a> <br>amarṣeṇa tu saṃpūrṇaḥ kuntīputrasya rākṣasaḥ<br>jaghāna pṛṣṭhaṃ pāṇibhyāṃm ubhābhyāṃ pṛṣṭhataḥ sthitaḥ<br>अमर्षेण तु संपूर्णः कुन्तीपुत्रस्य राक्षसः <br>जघान पृष्ठं पाणिभ्यांम् उभाभ्यां पृष्ठतः स्थितः </div>
<div class="sloka" id="151_sloka11"> <a href="151.htm#151_sloka11">11 </a> <br>tathā balavatā bhīmaḥ pāṇibhyāṃ bhṛśam āhataḥ<br>naivāvalokayām āsa rākṣasaṃ bhuṅkta eva saḥ<br>तथा बलवता भीमः पाणिभ्यां भृशम् आहतः <br>नैवावलोकयाम् आस राक्षसं भुङ्क्त एव सः </div>
<div class="sloka" id="151_sloka12"> <a href="151.htm#151_sloka12">12 </a> <br>tataḥ sa bhūyaḥ saṃkruddho vṛkṣam ādāya rākṣasaḥ<br>tāḍayiṣyaṃs tadā bhīmaṃ punar abhyadravad balī<br>ततः स भूयः संक्रुद्धो वृक्षम् आदाय राक्षसः <br>ताडयिष्यंस् तदा भीमं पुनर् अभ्यद्रवद् बली </div>
<div class="sloka" id="151_sloka13"> <a href="151.htm#151_sloka13">13 </a> <br>tato bhīmaḥ śanair bhuktvā tadannaṃ puruṣarṣabhaḥ<br>vāry upaspṛśya saṃhṛṣṭas tasthau yudhi mahābalaḥ<br>ततो भीमः शनैर् भुक्त्वा तदन्नं पुरुषर्षभः <br>वार्य् उपस्पृश्य संहृष्टस् तस्थु युधि महाबलः </div>
<div class="sloka" id="151_sloka14"> <a href="151.htm#151_sloka14">14 </a> <br>kṣiptaṃ kruddhena taṃ vṛkṣaṃ pratijagrāha vīryavān<br>savyena pāṇinā bhīmaḥ prahasann iva bhārata<br>क्षिप्तं क्रुद्धेन तं वृक्षं प्रतिजग्राह वीर्यवान् <br>सव्येन पाणिना भीमः प्रहसन्न् इव भारत </div>
<div class="sloka" id="151_sloka15"> <a href="151.htm#151_sloka15">15 </a> <br>tataḥ sa punar udyamya vṛkṣān bahuvidhān balī<br>prāhiṇod bhīmasenāya tasmai bhīmaś ca pāṇḍavaḥ<br>ततः स पुनर् उद्यम्य वृक्षान् बहुविधान् बली <br>प्राहिणोद् भीमसेनाय तस्मै भीमश् च पाण्डवः </div>
<div class="sloka" id="151_sloka16"> <a href="151.htm#151_sloka16">16 </a> <br>tad vṛkṣayuddham abhavan mahīruha vināśanam<br>ghorarūpaṃ mahārāja bakapāṇḍavayor mahat<br>तद् वृक्षयुद्धम् अभवन् महीरुह विनाशनम् <br>घोररूपं महाराज बकपाण्डवयोर् महत् </div>
<div class="sloka" id="151_sloka17"> <a href="151.htm#151_sloka17">17 </a> <br>nāma viśrāvya tu bakaḥ samabhidrutya pāṇḍavam<br>bhujābhyāṃ parijagrāha bhīmasenaṃ mahābalam<br>नाम विश्राव्य तु बकः समभिद्रुत्य पाण्डवम् <br>भुजाभ्यां परिजग्राह भीमसेनं महाबलम् </div>
<div class="sloka" id="151_sloka18"> <a href="151.htm#151_sloka18">18 </a> <br>bhīmaseno 'pi tad rakṣaḥ parirabhya mahābhujaḥ<br>visphurantaṃ mahāvegaṃ vicakarṣa balād balī<br>भीमसेनो 'पि तद् रक्षः परिरभ्य महाभुजः <br>विस्फुरन्तं महावेगं विचकर्ष बलाद् बली </div>
<div class="sloka" id="151_sloka19"> <a href="151.htm#151_sloka19">19 </a> <br>sa kṛṣyamāṇo bhīmena karṣamāṇaś ca pāṇḍavam<br>samayujyata tīvreṇa śrameṇa puruṣādakaḥ<br>स कृष्यमाणो भीमेन कर्षमाणश् च पाण्डवम् <br>समयुज्यत तीव्रेण श्रमेण पुरुषादकः </div>
<div class="sloka" id="151_sloka20"> <a href="151.htm#151_sloka20">20 </a> <br>tayor vegena mahatā pṛthivīsamakampata<br>pādapāṃś ca mahākāyāṃś cūrṇayām āsatus tadā<br>तयोर् वेगेन महता पृथिवीसमकम्पत <br>पादपांश् च महाकायांश् चूर्णयाम् आसतुस् तदा </div>
<div class="sloka" id="151_sloka21"> <a href="151.htm#151_sloka21">21 </a> <br>hīyamānaṃ tu tad rakṣaḥ samīkṣya bharatarṣabha<br>niṣpiṣya bhūmau pāṇibhyāṃ samājaghne vṛkodaraḥ<br>हीयमानं तु तद् रक्षः समीक्ष्य भरतर्षभ <br>निष्पिष्य भूमु पाणिभ्यां समाजघ्ने वृकोदरः </div>
<div class="sloka" id="151_sloka22"> <a href="151.htm#151_sloka22">22 </a> <br>tato 'sya jānunā pṛṣṭham avapīḍya balād iva<br>bāhunā parijagrāha dakṣiṇena śirodharām<br>ततो 'स्य जानुना पृष्ठम् अवपीड्य बलाद् इव <br>बाहुना परिजग्राह दक्षिणेन शिरोधराम् </div>
<div class="sloka" id="151_sloka23"> <a href="151.htm#151_sloka23">23 </a> <br>savyena ca kaṭī deśe gṛhya vāsasi pāṇḍavaḥ<br>tad rakṣo dviguṇaṃ cakre nadantaṃ bhairavān ravān<br>सव्येन च कटी देशे गृह्य वाससि पाण्डवः <br>तद् रक्षो द्विगुणं चक्रे नदन्तं भैरवान् रवान् </div></body></html>