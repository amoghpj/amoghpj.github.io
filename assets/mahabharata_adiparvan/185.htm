<html><body><div class="sloka" id="185_sloka1"> <a href="185.htm#185_sloka1">1 </a> <br>[vai]<br>tatas tathoktaḥ parihṛṣṭarūpaḥ; pitre śaśaṃsātha sa rājaputraḥ<br>dhṛṣṭadyumnaḥ somakānāṃ prabarho; vṛttaṃ yathā yena hṛtā ca kṛṣṇā<br>[वै] <br>ततस् तथोक्तः परिहृष्टरूपः; पित्रे शशंसाथ स राजपुत्रः <br>धृष्टद्युम्नः सोमकानां प्रबर्हो; वृत्तं यथा येन हृता च कृष्णा </div>
<div class="sloka" id="185_sloka2"> <a href="185.htm#185_sloka2">2 </a> <br>yo 'sau yuvasvāyata lohitākṣaḥ; kṛṣṇājinī devasamānarūpaḥ<br>yaḥ kārmukāgryaṃ kṛtavān adhijyaṃ; lakṣyaṃ ca tat patitavān pṛthivyām<br>यो 'सु युवस्वायत लोहिताक्षः; कृष्णाजिनी देवसमानरूपः <br>यः कार्मुकाग्र्यं कृतवान् अधिज्यं; लक्ष्यं च तत् पतितवान् पृथिव्याम् </div>
<div class="sloka" id="185_sloka3"> <a href="185.htm#185_sloka3">3 </a> <br>asajjamānaś ca gatas tarasvī; vṛto dvijāgryair abhipūjyamānaḥ<br>cakrāma vajrīva diteḥ suteṣu; sarvaiś ca devair ṛṣibhiś ca juṣṭaḥ<br>असज्जमानश् च गतस् तरस्वी; वृतो द्विजाग्र्यैर् अभिपूज्यमानः <br>चक्राम वज्रीव दितेः सुतेषु; सर्वैश् च देवैर् ऋषिभिश् च जुष्टः </div>
<div class="sloka" id="185_sloka4"> <a href="185.htm#185_sloka4">4 </a> <br>kṛṣṇā ca gṛhyājinam anvayāt taṃ; nāgaṃ yathā nāgavadhūḥ prahṛṣṭā<br>amṛṣyamāṇeṣu narādhipeṣu; kruddheṣu taṃ tatra samāpatatsu<br>कृष्णा च गृह्याजिनम् अन्वयात् तं; नागं यथा नागवधूः प्रहृष्टा <br>अमृष्यमाणेषु नराधिपेषु; क्रुद्धेषु तं तत्र समापतत्सु </div>
<div class="sloka" id="185_sloka5"> <a href="185.htm#185_sloka5">5 </a> <br>tato 'paraḥ pārthiva rājamadhye; pravṛddham ārujya mahī praroham<br>prakālayann eva sa pārthivaughān; kruddho 'ntakaḥ prāṇabhṛto yathaiva<br>ततो 'परः पार्थिव राजमध्ये; प्रवृद्धम् आरुज्य मही प्ररोहम् <br>प्रकालयन्न् एव स पार्थिवुघान्; क्रुद्धो 'न्तकः प्राणभृतो यथैव </div>
<div class="sloka" id="185_sloka6"> <a href="185.htm#185_sloka6">6 </a> <br>tau pārthivānāṃ miṣatāṃ narendra; kṛṣṇām upādāya gatau narāgryau<br>vibhrājamānāv iva candrasūryau; bāhyāṃ purād bhārgava karmaśālām<br>तु पार्थिवानां मिषतां नरेन्द्र; कृष्णाम् उपादाय गतु नराग्र्यु <br>विभ्राजमानाव् इव चन्द्रसूर्यु; बाह्यां पुराद् भार्गव कर्मशालाम् </div>
<div class="sloka" id="185_sloka7"> <a href="185.htm#185_sloka7">7 </a> <br>tatropaviṣṭārcir ivānalasya; teṣāṃ janitrīti mama pratarkaḥ<br>tathāvidhair eva narapravīrair; upopaviṣṭais tribhir agnikalpaiḥ<br>तत्रोपविष्टार्चिर् इवानलस्य; तेषां जनित्रीति मम प्रतर्कः <br>तथाविधैर् एव नरप्रवीरैर्; उपोपविष्टैस् त्रिभिर् अग्निकल्पैः </div>
<div class="sloka" id="185_sloka8"> <a href="185.htm#185_sloka8">8 </a> <br>tasyās tatas tāv abhivādya pādāv; uktvā ca kṛṣṇām abhivādayeti<br>sthitau ca tatraiva nivedya kṛṣṇāṃ; bhaikṣa pracārāya gatā narāgryāḥ<br>तस्यास् ततस् ताव् अभिवाद्य पादाव्; उक्त्वा च कृष्णाम् अभिवादयेति <br>स्थितु च तत्रैव निवेद्य कृष्णां; भैक्ष प्रचाराय गता नराग्र्याः </div>
<div class="sloka" id="185_sloka9"> <a href="185.htm#185_sloka9">9 </a> <br>teṣāṃ tu bhaikṣaṃ pratigṛhya kṛṣṇā; kṛtvā baliṃ brahmaṇasāc ca kṛtvā<br>tāṃ caiva vṛddhāṃ pariviṣya tāṃś ca; narapravīrān svayam apy abhuṅkta<br>तेषां तु भैक्षं प्रतिगृह्य कृष्णा; कृत्वा बलिं ब्रह्मणसाच् च कृत्वा <br>तां चैव वृद्धां परिविष्य तांश् च; नरप्रवीरान् स्वयम् अप्य् अभुङ्क्त </div>
<div class="sloka" id="185_sloka10"> <a href="185.htm#185_sloka10">10 </a> <br>suptās tu te pārthiva sarva eva; kṛṣṇā tu teṣāṃ caraṇopadhānam<br>āsīt pṛthivyāṃ śayanaṃ ca teṣāṃ; darbhājināgryāstaraṇopapannam<br>सुप्तास् तु ते पार्थिव सर्व एव; कृष्णा तु तेषां चरणोपधानम् <br>आसीत् पृथिव्यां शयनं च तेषां; दर्भाजिनाग्र्यास्तरणोपपन्नम् </div>
<div class="sloka" id="185_sloka11"> <a href="185.htm#185_sloka11">11 </a> <br>te nardamānā iva kālameghāḥ; kathā vicitrāḥ kathayāṃ babhūvuḥ<br>na vaiśyaśūdraupayikīḥ kathās tā; na ca dvijāteḥ kathayanti vīrāḥ<br>ते नर्दमाना इव कालमेघाः; कथा विचित्राः कथयां बभूवुः <br>न वैश्यशूद्रुपयिकीः कथास् ता; न च द्विजातेः कथयन्ति वीराः </div>
<div class="sloka" id="185_sloka12"> <a href="185.htm#185_sloka12">12 </a> <br>niḥsaṃśayaṃ kṣatriya puṃgavās te; yathā hi yuddhaṃ kathayanti rājan<br>āśā hi no vyaktam iyaṃ samṛddhā; muktān hi pārthāñ śṛṇumo 'gnidāhāt<br>निःसंशयं क्षत्रिय पुंगवास् ते; यथा हि युद्धं कथयन्ति राजन् <br>आशा हि नो व्यक्तम् इयं समृद्धा; मुक्तान् हि पार्थाञ् शृणुमो 'ग्निदाहात् </div>
<div class="sloka" id="185_sloka13"> <a href="185.htm#185_sloka13">13 </a> <br>yathā hi lakṣyaṃ nihataṃ dhanuś ca; sajyaṃ kṛtaṃ tena tathā prasahya<br>yathā ca bhāṣanti parasparaṃ te; channā dhruvaṃ te pracaranti pārthāḥ<br>यथा हि लक्ष्यं निहतं धनुश् च; सज्यं कृतं तेन तथा प्रसह्य <br>यथा च भाषन्ति परस्परं ते; छन्ना ध्रुवं ते प्रचरन्ति पार्थाः </div>
<div class="sloka" id="185_sloka14"> <a href="185.htm#185_sloka14">14 </a> <br>tataḥ sa rājā drupadaḥ prahṛṣṭaḥ; purohitaṃ preṣayāṃ tatra cakre<br>vidyāma yuṣmān iti bhāṣamāṇo; mahātmanaḥ pāṇḍusutāḥ stha kac cit<br>ततः स राजा द्रुपदः प्रहृष्टः; पुरोहितं प्रेषयां तत्र चक्रे <br>विद्याम युष्मान् इति भाषमाणो; महात्मनः पाण्डुसुताः स्थ कच् चित् </div>
<div class="sloka" id="185_sloka15"> <a href="185.htm#185_sloka15">15 </a> <br>gṛhītavākyo nṛpateḥ purodhā; gatvā praśaṃsām abhidhāya teṣām<br>vākyaṃ yathāvan nṛpateḥ samagrām; uvāca tān sa kramavit krameṇa<br>गृहीतवाक्यो नृपतेः पुरोधा; गत्वा प्रशंसाम् अभिधाय तेषाम् <br>वाक्यं यथावन् नृपतेः समग्राम्; उवाच तान् स क्रमवित् क्रमेण </div>
<div class="sloka" id="185_sloka16"> <a href="185.htm#185_sloka16">16 </a> <br>vijñātum icchaty avanīśvaro vaḥ; pāñcālarājo drupado varārhāḥ<br>lakṣyasya veddhāram imaṃ hi dṛṣṭvā; harṣasya nāntaṃ paripaśyate saḥ<br>विज्ञातुम् इच्छत्य् अवनीश्वरो वः; पाञ्चालराजो द्रुपदो वरार्हाः <br>लक्ष्यस्य वेद्धारम् इमं हि दृष्ट्वा; हर्षस्य नान्तं परिपश्यते सः </div>
<div class="sloka" id="185_sloka17"> <a href="185.htm#185_sloka17">17 </a> <br>tad ācaḍḍhvaṃ jñātikulānupūrvīṃ; padaṃ śiraḥsu dviṣatāṃ kurudhvam<br>prahlādayadhvaṃ hṛdaye mamedaṃ; pāñcālarājasya sahānugasya<br>तद् आचड्ढ्वं ज्ञातिकुलानुपूर्वीं; पदं शिरःसु द्विषतां कुरुध्वम् <br>प्रह्लादयध्वं हृदये ममेदं; पाञ्चालराजस्य सहानुगस्य </div>
<div class="sloka" id="185_sloka18"> <a href="185.htm#185_sloka18">18 </a> <br>pāṇḍur hi rājā drupadasya rājñaḥ; priyaḥ sakhā cātmasamo babhūva<br>tasyaiṣa kāmo duhitā mameyaṃ; snuṣā yadi syād iti kauravasya<br>पाण्डुर् हि राजा द्रुपदस्य राज्ञः; प्रियः सखा चात्मसमो बभूव <br>तस्यैष कामो दुहिता ममेयं; स्नुषा यदि स्याद् इति कुरवस्य </div>
<div class="sloka" id="185_sloka19"> <a href="185.htm#185_sloka19">19 </a> <br>ayaṃ ca kāmo drupadasya rājño; hṛdi sthito nityam aninditāṅgāḥ<br>yad arjuno vai pṛthu dīrghabāhur; dharmeṇa vindeta sutāṃ mameti<br>अयं च कामो द्रुपदस्य राज्ञो; हृदि स्थितो नित्यम् अनिन्दिताङ्गाः <br>यद् अर्जुनो वै पृथु दीर्घबाहुर्; धर्मेण विन्देत सुतां ममेति </div>
<div class="sloka" id="185_sloka20"> <a href="185.htm#185_sloka20">20 </a> <br>tathokta vākyaṃ tu purohitaṃ taṃ; sthitaṃ vinītaṃ samudīkṣya rājā<br>samīpasthaṃ bhīmam idaṃ śaśāsa; pradīyatāṃ pādyam arghyaṃ tathāsmai<br>तथोक्त वाक्यं तु पुरोहितं तं; स्थितं विनीतं समुदीक्ष्य राजा <br>समीपस्थं भीमम् इदं शशास; प्रदीयतां पाद्यम् अर्घ्यं तथास्मै </div>
<div class="sloka" id="185_sloka21"> <a href="185.htm#185_sloka21">21 </a> <br>mānyaḥ purodhā drupadasya rājñas; tasmai prayojyābhyadhikaiva pūjā<br>bhīmas tathā tat kṛtavān narendra; tāṃ caiva pūjāṃ pratisaṃgṛhītvā<br>मान्यः पुरोधा द्रुपदस्य राज्ञस्; तस्मै प्रयोज्याभ्यधिकैव पूजा <br>भीमस् तथा तत् कृतवान् नरेन्द्र; तां चैव पूजां प्रतिसंगृहीत्वा </div>
<div class="sloka" id="185_sloka22"> <a href="185.htm#185_sloka22">22 </a> <br>sukhopaviṣṭaṃ tu purohitaṃ taṃ; yudhiṣṭhiro brāhmaṇam ity uvāca<br>pāñcālarājena sutā nisṛṣṭā; svadharmadṛṣṭena yathānukāmam<br>सुखोपविष्टं तु पुरोहितं तं; युधिष्ठिरो ब्राह्मणम् इत्य् उवाच <br>पाञ्चालराजेन सुता निसृष्टा; स्वधर्मदृष्टेन यथानुकामम् </div>
<div class="sloka" id="185_sloka23"> <a href="185.htm#185_sloka23">23 </a> <br>pradiṣṭa śulkā drupadena rājñā; sānena vīreṇa tathānuvṛttā<br>na tatra varṇeṣu kṛtā vivakṣā; na jīva śilpe na kule na gotre<br>प्रदिष्ट शुल्का द्रुपदेन राज्ञा; सानेन वीरेण तथानुवृत्ता <br>न तत्र वर्णेषु कृता विवक्षा; न जीव शिल्पे न कुले न गोत्रे </div>
<div class="sloka" id="185_sloka24"> <a href="185.htm#185_sloka24">24 </a> <br>kṛtena sajyena hi kārmukeṇa; viddhena lakṣyeṇa ca saṃnisṛṣṭā<br>seyaṃ tathānena mahātmaneha; kṛṣṇā jitā pārthiva saṃghamadhye<br>कृतेन सज्येन हि कार्मुकेण; विद्धेन लक्ष्येण च संनिसृष्टा <br>सेयं तथानेन महात्मनेह; कृष्णा जिता पार्थिव संघमध्ये </div>
<div class="sloka" id="185_sloka25"> <a href="185.htm#185_sloka25">25 </a> <br>naivaṃ gate saumakir adya rājā; saṃtāpam arhaty asukhāya kartum<br>kāmaś ca yo 'sau drupasadya rājñaḥ; sa cāpi saṃpatsyati pārthivasya<br>नैवं गते सुमकिर् अद्य राजा; संतापम् अर्हत्य् असुखाय कर्तुम् <br>कामश् च यो 'सु द्रुपसद्य राज्ञः; स चापि संपत्स्यति पार्थिवस्य </div>
<div class="sloka" id="185_sloka26"> <a href="185.htm#185_sloka26">26 </a> <br>aprāpya rūpāṃ hi narendra kanyām; imām ahaṃ brāhmaṇa sādhu manye<br>na tad dhanur mandabalena śakyaṃ; maurvyā samāyojayituṃ tathā hi<br>na cākṛtāstreṇa na hīnajena; lakṣyaṃ tathā pātayituṃ hi śakyam<br>अप्राप्य रूपां हि नरेन्द्र कन्याम्; इमाम् अहं ब्राह्मण साधु मन्ये <br>न तद् धनुर् मन्दबलेन शक्यं; मुर्व्या समायोजयितुं तथा हि <br>न चाकृतास्त्रेण न हीनजेन; लक्ष्यं तथा पातयितुं हि शक्यम् </div>
<div class="sloka" id="185_sloka27"> <a href="185.htm#185_sloka27">27 </a> <br>tasmān na tāpaṃ duhitur nimittaṃ; pāñcālarājo 'rhati kartum adya<br>na cāpi tat pātanam anyatheha; kartuṃ viṣahyaṃ bhuvi mānavena<br>तस्मान् न तापं दुहितुर् निमित्तं; पाञ्चालराजो 'र्हति कर्तुम् अद्य <br>न चापि तत् पातनम् अन्यथेह; कर्तुं विषह्यं भुवि मानवेन </div></body></html>