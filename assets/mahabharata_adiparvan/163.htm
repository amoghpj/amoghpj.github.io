<html><body><div class="sloka" id="163_sloka1"> <a href="163.htm#163_sloka1">1 </a> <br>[vasisṭha]<br>yaiṣāṃ te tapatī nāma sāvitry avarajā sutā<br>tāṃ tvāṃ saṃvaraṇasyārthe varayāmi vibhāvaso<br>[वसिस्ठ] <br>यैषां ते तपती नाम सावित्र्य् अवरजा सुता <br>तां त्वां संवरणस्यार्थे वरयामि विभावसो </div>
<div class="sloka" id="163_sloka2"> <a href="163.htm#163_sloka2">2 </a> <br>sa hi rājā bṛhat kīrtir dharmārthavid udāradhīḥ<br>yuktaḥ saṃvaraṇo bhartā duhitus te vihaṃgama<br>स हि राजा बृहत् कीर्तिर् धर्मार्थविद् उदारधीः <br>युक्तः संवरणो भर्ता दुहितुस् ते विहंगम </div>
<div class="sloka" id="163_sloka3"> <a href="163.htm#163_sloka3">3 </a> <br>[gandharva]<br>ity uktaḥ savitā tena dadānīty eva niścitaḥ<br>pratyabhāṣata taṃ vipraṃ pratinandya divākaraḥ<br>[गन्धर्व] <br>इत्य् उक्तः सविता तेन ददानीत्य् एव निश्चितः <br>प्रत्यभाषत तं विप्रं प्रतिनन्द्य दिवाकरः </div>
<div class="sloka" id="163_sloka4"> <a href="163.htm#163_sloka4">4 </a> <br>varaḥ saṃvaraṇo rājñāṃ tvam ṛṣīṇāṃ varo mune<br>tapatī yoṣitāṃ śreṣṭhā kim anyatrāpavarjanāt<br>वरः संवरणो राज्ञां त्वम् ऋषीणां वरो मुने <br>तपती योषितां श्रेष्ठा किम् अन्यत्रापवर्जनात् </div>
<div class="sloka" id="163_sloka5"> <a href="163.htm#163_sloka5">5 </a> <br>tataḥ sarvānavadyāgnīṃ tapatīṃ tapanaḥ svayam<br>dadau saṃvaraṇasyārthe vaṣiṣṭhāya mahātmane<br>pratijagrāha tāṃ kanyāṃ maharṣis tapatīṃ tadā<br>ततः सर्वानवद्याग्नीं तपतीं तपनः स्वयम् <br>ददु संवरणस्यार्थे वषिष्ठाय महात्मने <br>प्रतिजग्राह तां कन्यां महर्षिस् तपतीं तदा </div>
<div class="sloka" id="163_sloka6"> <a href="163.htm#163_sloka6">6 </a> <br>vasiṣṭho 'tha visṛṣṭaś ca punar evājagāma ha<br>yatra vikhyata kīrtiḥ sa kurūṇām ṛṣabho 'bhavat<br>वसिष्ठो 'थ विसृष्टश् च पुनर् एवाजगाम ह <br>यत्र विख्यत कीर्तिः स कुरूणाम् ऋषभो 'भवत् </div>
<div class="sloka" id="163_sloka7"> <a href="163.htm#163_sloka7">7 </a> <br>sa rājā manmathāviṣṭas tadgatenāntarātmanā<br>dṛṣṭvā ca devakanyāṃ tāṃ tapatīṃ cāruhāsinīm<br>vasiṣṭhena sahāyāntīṃ saṃhṛṣṭo 'bhyadhikaṃ babhau<br>स राजा मन्मथाविष्टस् तद्गतेनान्तरात्मना <br>दृष्ट्वा च देवकन्यां तां तपतीं चारुहासिनीम् <br>वसिष्ठेन सहायान्तीं संहृष्टो 'भ्यधिकं बभु </div>
<div class="sloka" id="163_sloka8"> <a href="163.htm#163_sloka8">8 </a> <br>kṛcchre dvādaśa rātre tu tasya rājñaḥ samāpite<br>ājagāma viśuddhātmā vasiṣṭho bhagavān ṛṣiḥ<br>कृच्छ्रे द्वादश रात्रे तु तस्य राज्ञः समापिते <br>आजगाम विशुद्धात्मा वसिष्ठो भगवान् ऋषिः </div>
<div class="sloka" id="163_sloka9"> <a href="163.htm#163_sloka9">9 </a> <br>tapasārādhya varadaṃ devaṃ gopatim īśvaram<br>lebhe saṃvaraṇo bhāryāṃ vasiṣṭhasyaiva tejasā<br>तपसाराध्य वरदं देवं गोपतिम् ईश्वरम् <br>लेभे संवरणो भार्यां वसिष्ठस्यैव तेजसा </div>
<div class="sloka" id="163_sloka10"> <a href="163.htm#163_sloka10">10 </a> <br>tatas tasmin giriśreṣṭhe devagandharvasevite<br>jagrāha vidhivat pāṇiṃ tapatyāḥ sa nararṣabhaḥ<br>ततस् तस्मिन् गिरिश्रेष्ठे देवगन्धर्वसेविते <br>जग्राह विधिवत् पाणिं तपत्याः स नरर्षभः </div>
<div class="sloka" id="163_sloka11"> <a href="163.htm#163_sloka11">11 </a> <br>vasiṣṭhenābhyanujñātas tasminn eva dharādhare<br>so 'kāmayata rājarṣir vihartuṃ saha bhāryayā<br>वसिष्ठेनाभ्यनुज्ञातस् तस्मिन्न् एव धराधरे <br>सो 'कामयत राजर्षिर् विहर्तुं सह भार्यया </div>
<div class="sloka" id="163_sloka12"> <a href="163.htm#163_sloka12">12 </a> <br>tataḥ pure ca rāṣṭre ca vāhaneṣu baleṣu ca<br>ādideśa mahīpālas tam eva sacivaṃ tadā<br>ततः पुरे च राष्ट्रे च वाहनेषु बलेषु च <br>आदिदेश महीपालस् तम् एव सचिवं तदा </div>
<div class="sloka" id="163_sloka13"> <a href="163.htm#163_sloka13">13 </a> <br>nṛpatiṃ tv abhyanujñāya vasiṣṭho 'thāpacakrame<br>so 'pi rājā girau tasmin vijahārāmaropamaḥ<br>नृपतिं त्व् अभ्यनुज्ञाय वसिष्ठो 'थापचक्रमे <br>सो 'पि राजा गिरु तस्मिन् विजहारामरोपमः </div>
<div class="sloka" id="163_sloka14"> <a href="163.htm#163_sloka14">14 </a> <br>tato dvādaśa varṣāṇi kānaneṣu jaleṣu ca<br>reme tasmin girau rājā tayaiva saha bhāryayā<br>ततो द्वादश वर्षाणि काननेषु जलेषु च <br>रेमे तस्मिन् गिरु राजा तयैव सह भार्यया </div>
<div class="sloka" id="163_sloka15"> <a href="163.htm#163_sloka15">15 </a> <br>tasya rājñaḥ pure tasmin samā dvādaśa sarvaśaḥ<br>na vavarṣa sahasrākṣo rāṣṭre caivāsya sarvaśaḥ<br>तस्य राज्ञः पुरे तस्मिन् समा द्वादश सर्वशः <br>न ववर्ष सहस्राक्षो राष्ट्रे चैवास्य सर्वशः </div>
<div class="sloka" id="163_sloka16"> <a href="163.htm#163_sloka16">16 </a> <br>tat kṣudhārtair nirānandaiḥ śavabhūtais tadā naraiḥ<br>abhavat pretarājasya puraṃ pretair ivāvṛtam<br>तत् क्षुधार्तैर् निरानन्दैः शवभूतैस् तदा नरैः <br>अभवत् प्रेतराजस्य पुरं प्रेतैर् इवावृतम् </div>
<div class="sloka" id="163_sloka17"> <a href="163.htm#163_sloka17">17 </a> <br>tatas tat tādṛśaṃ dṛṣṭvā sa eva bhagavān ṛṣiḥ<br>abhyapadyata dharmātmā vasiṣṭho rājasattamam<br>ततस् तत् तादृशं दृष्ट्वा स एव भगवान् ऋषिः <br>अभ्यपद्यत धर्मात्मा वसिष्ठो राजसत्तमम् </div>
<div class="sloka" id="163_sloka18"> <a href="163.htm#163_sloka18">18 </a> <br>taṃ ca pārthivaśārdūlam ānayām āsa tat puram<br>tapatyā sahitaṃ rājann uṣitaṃ dvādaśīḥ samāḥ<br>तं च पार्थिवशार्दूलम् आनयाम् आस तत् पुरम् <br>तपत्या सहितं राजन्न् उषितं द्वादशीः समाः </div>
<div class="sloka" id="163_sloka19"> <a href="163.htm#163_sloka19">19 </a> <br>tataḥ pravṛṣṭas tatrāsīd yathāpūrvaṃ surārihā<br>tasmin nṛpatiśārdūla praviṣṭe nagaraṃ punaḥ<br>ततः प्रवृष्टस् तत्रासीद् यथापूर्वं सुरारिहा <br>तस्मिन् नृपतिशार्दूल प्रविष्टे नगरं पुनः </div>
<div class="sloka" id="163_sloka20"> <a href="163.htm#163_sloka20">20 </a> <br>tataḥ sarāṣṭraṃ mumude tat puraṃ parayā mudā<br>tena pārthiva mukhyena bhāvitaṃ bhāvitātmanā<br>ततः सराष्ट्रं मुमुदे तत् पुरं परया मुदा <br>तेन पार्थिव मुख्येन भावितं भावितात्मना </div>
<div class="sloka" id="163_sloka21"> <a href="163.htm#163_sloka21">21 </a> <br>tato dvādaśa varṣāṇi punar īje narādhipaḥ<br>patnyā tapatyā sahito yathā śakro marutpatiḥ<br>ततो द्वादश वर्षाणि पुनर् ईजे नराधिपः <br>पत्न्या तपत्या सहितो यथा शक्रो मरुत्पतिः </div>
<div class="sloka" id="163_sloka22"> <a href="163.htm#163_sloka22">22 </a> <br>evam āsīn mahābhāgā tapatī nāma paurvikī<br>tava vaivasvatī pārtha tāpatyas tvaṃ yayā mataḥ<br>एवम् आसीन् महाभागा तपती नाम पुर्विकी <br>तव वैवस्वती पार्थ तापत्यस् त्वं यया मतः </div></body></html>