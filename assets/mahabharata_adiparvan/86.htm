<html><body><div class="sloka" id="86_sloka1"> <a href="86.htm#86_sloka1">1 </a> <br>[ā]<br>caran gṛhasthaḥ katham eti devān; kathaṃ bhikṣuḥ katham ācārya karmā<br>vānaprasthaḥ satpathe saṃniviṣṭo; bahūny asmin saṃprati vedayanti<br>[ा] <br>चरन् गृहस्थः कथम् एति देवान्; कथं भिक्षुः कथम् आचार्य कर्मा <br>वानप्रस्थः सत्पथे संनिविष्टो; बहून्य् अस्मिन् संप्रति वेदयन्ति </div>
<div class="sloka" id="86_sloka2"> <a href="86.htm#86_sloka2">2 </a> <br>[y]<br>āhūtādhyāyī guru karma svacodyaḥ; pūrvotthāyī caramaṃ copaśāyī<br>mṛdur dānto dhṛtimān apramattaḥ; svādhyāyaśīlaḥ sidhyati brahma cārī<br>[य्] <br>आहूताध्यायी गुरु कर्म स्वचोद्यः; पूर्वोत्थायी चरमं चोपशायी <br>मृदुर् दान्तो धृतिमान् अप्रमत्तः; स्वाध्यायशीलः सिध्यति ब्रह्म चारी </div>
<div class="sloka" id="86_sloka3"> <a href="86.htm#86_sloka3">3 </a> <br>dharmāgataṃ prāpya dhanaṃ yajeta; dadyāt sadaivātithīn bhojayec ca<br>anādadānaś ca parair adattaṃ; saiṣā gṛhasthopaniṣat purāṇī<br>धर्मागतं प्राप्य धनं यजेत; दद्यात् सदैवातिथीन् भोजयेच् च <br>अनाददानश् च परैर् अदत्तं; सैषा गृहस्थोपनिषत् पुराणी </div>
<div class="sloka" id="86_sloka4"> <a href="86.htm#86_sloka4">4 </a> <br>svavīryajīvī vṛjinān nivṛtto; dātā parebhyo na paropatāpī<br>tādṛṅ muniḥ siddhim upaiti mukhyāṃ; vasann araṇye niyatāhāra ceṣṭaḥ<br>स्ववीर्यजीवी वृजिनान् निवृत्तो; दाता परेभ्यो न परोपतापी <br>तादृङ् मुनिः सिद्धिम् उपैति मुख्यां; वसन्न् अरण्ये नियताहार चेष्टः </div>
<div class="sloka" id="86_sloka5"> <a href="86.htm#86_sloka5">5 </a> <br>aśilpa jīvī nagṛhaś ca nityaṃ; jitendriyaḥ sarvato vipramuktaḥ<br>anoka sārī laghur alpacāraś; caran deśān ekacaraḥ sa bhikṣuḥ<br>अशिल्प जीवी नगृहश् च नित्यं; जितेन्द्रियः सर्वतो विप्रमुक्तः <br>अनोक सारी लघुर् अल्पचारश्; चरन् देशान् एकचरः स भिक्षुः </div>
<div class="sloka" id="86_sloka6"> <a href="86.htm#86_sloka6">6 </a> <br>rātryā yayā cābhijitāś ca lokā; bhavanti kāmā vijitāḥ sukhāś ca<br>tām eva rātriṃ prayatena vidvān; araṇyasaṃstho bhavituṃ yatātmā<br>रात्र्या यया चाभिजिताश् च लोका; भवन्ति कामा विजिताः सुखाश् च <br>ताम् एव रात्रिं प्रयतेन विद्वान्; अरण्यसंस्थो भवितुं यतात्मा </div>
<div class="sloka" id="86_sloka7"> <a href="86.htm#86_sloka7">7 </a> <br>daśaiva pūrvān daśa cāparāṃs tu; jñātīn sahātmānam athaika viṃśam<br>araṇyavāsī sukṛte dadhāti; vimucyāraṇye svaśarīradhātūn<br>दशैव पूर्वान् दश चापरांस् तु; ज्ञातीन् सहात्मानम् अथैक विंशम् <br>अरण्यवासी सुकृते दधाति; विमुच्यारण्ये स्वशरीरधातून् </div>
<div class="sloka" id="86_sloka8"> <a href="86.htm#86_sloka8">8 </a> <br>[ā]<br>katisvid eva munayo maunāni kati cāpy uta<br>bhavantīti tad ācakṣva śrotum icchāmahe vayam<br>[ा] <br>कतिस्विद् एव मुनयो मुनानि कति चाप्य् उत <br>भवन्तीति तद् आचक्ष्व श्रोतुम् इच्छामहे वयम् </div>
<div class="sloka" id="86_sloka9"> <a href="86.htm#86_sloka9">9 </a> <br>[y]<br>araṇye vasato yasya grāmo bhavati pṛṣṭhataḥ<br>grāme vā vasato 'raṇyaṃ sa muniḥ syāj janādhipa<br>[य्] <br>अरण्ये वसतो यस्य ग्रामो भवति पृष्ठतः <br>ग्रामे वा वसतो 'रण्यं स मुनिः स्याज् जनाधिप </div>
<div class="sloka" id="86_sloka10"> <a href="86.htm#86_sloka10">10 </a> <br>[ā]<br>kathaṃsvid vasato 'raṇye grāmo bhavati pṛṣṭhataḥ<br>grāme vā vasato 'raṇyaṃ kathaṃ bhavati pṛṣṭhataḥ<br>[ा] <br>कथंस्विद् वसतो 'रण्ये ग्रामो भवति पृष्ठतः <br>ग्रामे वा वसतो 'रण्यं कथं भवति पृष्ठतः </div>
<div class="sloka" id="86_sloka11"> <a href="86.htm#86_sloka11">11 </a> <br>[y]<br>na grāmyam upayuñjīta ya āraṇyo munir bhavet<br>tathāsya vasato 'raṇye grāmo bhavati pṛṣṭhataḥ<br>[य्] <br>न ग्राम्यम् उपयुञ्जीत य आरण्यो मुनिर् भवेत् <br>तथास्य वसतो 'रण्ये ग्रामो भवति पृष्ठतः </div>
<div class="sloka" id="86_sloka12"> <a href="86.htm#86_sloka12">12 </a> <br>anagnir aniketaś ca agotra caraṇo muniḥ<br>kaupīnācchādanaṃ yāvat tāvad icchec ca cīvaram<br>अनग्निर् अनिकेतश् च अगोत्र चरणो मुनिः <br>कुपीनाच्छादनं यावत् तावद् इच्छेच् च चीवरम् </div>
<div class="sloka" id="86_sloka13"> <a href="86.htm#86_sloka13">13 </a> <br>yāvat prāṇābhisaṃdhānaṃ tāvad icchec ca bhojanam<br>tathāsya vasato grāme 'raṇyaṃ bhavati pṛṣṭhataḥ<br>यावत् प्राणाभिसंधानं तावद् इच्छेच् च भोजनम् <br>तथास्य वसतो ग्रामे 'रण्यं भवति पृष्ठतः </div>
<div class="sloka" id="86_sloka14"> <a href="86.htm#86_sloka14">14 </a> <br>yas tu kāmān parityajya tyaktakarmā jitendriyaḥ<br>ātiṣṭheta munir maunaṃ sa loke siddhim āpnuyāt<br>यस् तु कामान् परित्यज्य त्यक्तकर्मा जितेन्द्रियः <br>आतिष्ठेत मुनिर् मुनं स लोके सिद्धिम् आप्नुयात् </div>
<div class="sloka" id="86_sloka15"> <a href="86.htm#86_sloka15">15 </a> <br>dhautadantaṃ kṛttanakhaṃ sadā snātam alaṃkṛtam<br>asitaṃ sitakarmasthaṃ kas taṃ nārcitum arhati<br>धुतदन्तं कृत्तनखं सदा स्नातम् अलंकृतम् <br>असितं सितकर्मस्थं कस् तं नार्चितुम् अर्हति </div>
<div class="sloka" id="86_sloka16"> <a href="86.htm#86_sloka16">16 </a> <br>tapasā karśitaḥ kṣāmaḥ kṣīṇamāṃsāsthi śoṇitaḥ<br>yadā bhavati nirdvandvo munir maunaṃ samāsthitaḥ<br>atha lokam imaṃ jitvā lokaṃ vijayate param<br>तपसा कर्शितः क्षामः क्षीणमांसास्थि शोणितः <br>यदा भवति निर्द्वन्द्वो मुनिर् मुनं समास्थितः <br>अथ लोकम् इमं जित्वा लोकं विजयते परम् </div></body></html>