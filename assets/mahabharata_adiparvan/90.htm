<html><body><div class="sloka" id="90_sloka1"> <a href="90.htm#90_sloka1">1 </a> <br>[j]<br>śrutas tvatto mayā vipra pūrveṣāṃ saṃbhavo mahān<br>udārāś cāpi vaṃśe 'smin rājāno me pariśrutāḥ<br>[ज्] <br>श्रुतस् त्वत्तो मया विप्र पूर्वेषां संभवो महान् <br>उदाराश् चापि वंशे 'स्मिन् राजानो मे परिश्रुताः </div>
<div class="sloka" id="90_sloka2"> <a href="90.htm#90_sloka2">2 </a> <br>kiṃ tu laghv arthasaṃyuktaṃ priyākhyānaṃ na mām ati<br>prīṇāty ato bhavān bhūyo vistareṇa bravītu me<br>किं तु लघ्व् अर्थसंयुक्तं प्रियाख्यानं न माम् अति <br>प्रीणात्य् अतो भवान् भूयो विस्तरेण ब्रवीतु मे </div>
<div class="sloka" id="90_sloka3"> <a href="90.htm#90_sloka3">3 </a> <br>etām eva kathāṃ divyām āprajā patito manoḥ<br>teṣām ājananaṃ puṇyaṃ kasya na prītim āvahet<br>एताम् एव कथां दिव्याम् आप्रजा पतितो मनोः <br>तेषाम् आजननं पुण्यं कस्य न प्रीतिम् आवहेत् </div>
<div class="sloka" id="90_sloka4"> <a href="90.htm#90_sloka4">4 </a> <br>sad dharmaguṇamāhātmyair abhivardhitam uttamam<br>viṣṭabhya lokāṃs trīn eṣāṃ yaśaḥ sphītam avasthitam<br>सद् धर्मगुणमाहात्म्यैर् अभिवर्धितम् उत्तमम् <br>विष्टभ्य लोकांस् त्रीन् एषां यशः स्फीतम् अवस्थितम् </div>
<div class="sloka" id="90_sloka5"> <a href="90.htm#90_sloka5">5 </a> <br>guṇaprabhāva vīryaujaḥ sattvotsāhavatām aham<br>na tṛpyāmi kathāṃ śṛṇvann amṛtāsvāda saṃmitām<br>गुणप्रभाव वीर्युजः सत्त्वोत्साहवताम् अहम् <br>न तृप्यामि कथां शृण्वन्न् अमृतास्वाद संमिताम् </div>
<div class="sloka" id="90_sloka6"> <a href="90.htm#90_sloka6">6 </a> <br>[v]<br>śṛṇu rājan purā samyaṅ mayā dvaipāyanāc chrutam<br>procyamānam idaṃ kṛtsnaṃ svavaṃśajananaṃ śubham<br>[व्] <br>शृणु राजन् पुरा सम्यङ् मया द्वैपायनाच् छ्रुतम् <br>प्रोच्यमानम् इदं कृत्स्नं स्ववंशजननं शुभम् </div>
<div class="sloka" id="90_sloka7"> <a href="90.htm#90_sloka7">7 </a> <br>dakṣasyāditiḥ<br>aditer vivasvān<br>vivasvato manuḥ<br>manor ilā<br>ilāyāḥ purūravāḥ<br>purūravasa āyuḥ<br>āyuṣo nahuṣaḥ<br>nahuṣasya yayātiḥ<br>दक्षस्यादितिः <br>अदितेर् विवस्वान् <br>विवस्वतो मनुः <br>मनोर् इला <br>इलायाः पुरूरवाः <br>पुरूरवस आयुः <br>आयुषो नहुषः <br>नहुषस्य ययातिः </div>
<div class="sloka" id="90_sloka8"> <a href="90.htm#90_sloka8">8 </a> <br>yayāter dve bhārye babhūvatuḥ<br>uśanaso duhitā deva yānī vṛṣaparvaṇaś ca duhitā śarmiṣṭhā nāma<br>atrānuvaṃśo bhavati<br>ययातेर् द्वे भार्ये बभूवतुः <br>उशनसो दुहिता देव यानी वृषपर्वणश् च दुहिता शर्मिष्ठा नाम <br>अत्रानुवंशो भवति </div>
<div class="sloka" id="90_sloka9"> <a href="90.htm#90_sloka9">9 </a> <br>yaduṃ ca turvasuṃ caiva deva yānī vyajāyata<br>druhyuṃ cānuṃ ca pūruṃ ca śarmiṣṭhā vārṣaparvaṇī<br>यदुं च तुर्वसुं चैव देव यानी व्यजायत <br>द्रुह्युं चानुं च पूरुं च शर्मिष्ठा वार्षपर्वणी </div>
<div class="sloka" id="90_sloka10"> <a href="90.htm#90_sloka10">10 </a> <br>tatra yador yādavāḥ<br>pūroḥ pauravāḥ<br>तत्र यदोर् यादवाः <br>पूरोः पुरवाः </div>
<div class="sloka" id="90_sloka11"> <a href="90.htm#90_sloka11">11 </a> <br>pūror bhāryā kausalyā nāma<br>tasyām asya jajñe janamejayo nāma<br>yas trīn aśvamedhān ājahāra<br>viśvajitā ceṣṭvā vanaṃ praviveśa<br>पूरोर् भार्या कुसल्या नाम <br>तस्याम् अस्य जज्ञे जनमेजयो नाम <br>यस् त्रीन् अश्वमेधान् आजहार <br>विश्वजिता चेष्ट्वा वनं प्रविवेश </div>
<div class="sloka" id="90_sloka12"> <a href="90.htm#90_sloka12">12 </a> <br>janamejayaḥ khalv anantāṃ nāmopayeme mādhavīm<br>tasyām asya jajñe prācinvān<br>yaḥ prācīṃ diśaṃ jigāya yāvat sūryodayāt<br>tatas tasya prācinvatvam<br>जनमेजयः खल्व् अनन्तां नामोपयेमे माधवीम् <br>तस्याम् अस्य जज्ञे प्राचिन्वान् <br>यः प्राचीं दिशं जिगाय यावत् सूर्योदयात् <br>ततस् तस्य प्राचिन्वत्वम् </div>
<div class="sloka" id="90_sloka13"> <a href="90.htm#90_sloka13">13 </a> <br>prācinvān khalv aśmakīm upayeme<br>tasyām asya jajñe saṃyātiḥ<br>प्राचिन्वान् खल्व् अश्मकीम् उपयेमे <br>तस्याम् अस्य जज्ञे संयातिः </div>
<div class="sloka" id="90_sloka14"> <a href="90.htm#90_sloka14">14 </a> <br>saṃyātiḥ khalu dṛṣadvato duhitaraṃ varāṅgīṃ nāmopayeme<br>tasyām asya jajñe ahaṃ pātiḥ<br>संयातिः खलु दृषद्वतो दुहितरं वराङ्गीं नामोपयेमे <br>तस्याम् अस्य जज्ञे अहं पातिः </div>
<div class="sloka" id="90_sloka15"> <a href="90.htm#90_sloka15">15 </a> <br>ahaṃ pātis tu khalu kṛtavīryaduhitaram upayeme bhānumatīṃ nāma<br>tasyām asya jajñe sārvabhaumaḥ<br>अहं पातिस् तु खलु कृतवीर्यदुहितरम् उपयेमे भानुमतीं नाम <br>तस्याम् अस्य जज्ञे सार्वभुमः </div>
<div class="sloka" id="90_sloka16"> <a href="90.htm#90_sloka16">16 </a> <br>sārvabhaumaḥ khalu jitvājahāra kaikeyīṃ sunandāṃ nāma<br>tasyām asya jajñe jayatsenaḥ<br>सार्वभुमः खलु जित्वाजहार कैकेयीं सुनन्दां नाम <br>तस्याम् अस्य जज्ञे जयत्सेनः </div>
<div class="sloka" id="90_sloka17"> <a href="90.htm#90_sloka17">17 </a> <br>jayatsenaḥ khalu vaidarbhīm upayeme suṣuvāṃ nāma<br>tasyām asya jajñe arācīnaḥ<br>जयत्सेनः खलु वैदर्भीम् उपयेमे सुषुवां नाम <br>तस्याम् अस्य जज्ञे अराचीनः </div>
<div class="sloka" id="90_sloka18"> <a href="90.htm#90_sloka18">18 </a> <br>arācīno 'pi vaidarbhīm evāparām upayeme maryādāṃ nāma<br>tasyām asya jajñe mahābhaumaḥ<br>अराचीनो 'पि वैदर्भीम् एवापराम् उपयेमे मर्यादां नाम <br>तस्याम् अस्य जज्ञे महाभुमः </div>
<div class="sloka" id="90_sloka19"> <a href="90.htm#90_sloka19">19 </a> <br>mahābhaumaḥ khalu prāsenajitīm upayeme suyajñāṃ nāma<br>tasyām asya jajñe ayuta nāyī<br>yaḥ puruṣamedhānām ayutam ānayat<br>tad asyāyuta nāyitvam<br>महाभुमः खलु प्रासेनजितीम् उपयेमे सुयज्ञां नाम <br>तस्याम् अस्य जज्ञे अयुत नायी <br>यः पुरुषमेधानाम् अयुतम् आनयत् <br>तद् अस्यायुत नायित्वम् </div>
<div class="sloka" id="90_sloka20"> <a href="90.htm#90_sloka20">20 </a> <br>ayutanāyī khalu pṛthuśravaso duhitaram upayeme bhāsāṃ nāma<br>tasyām asya jajñe akrodhanaḥ<br>अयुतनायी खलु पृथुश्रवसो दुहितरम् उपयेमे भासां नाम <br>तस्याम् अस्य जज्ञे अक्रोधनः </div>
<div class="sloka" id="90_sloka21"> <a href="90.htm#90_sloka21">21 </a> <br>akrodhanaḥ khalu kālinīṃ karaṇḍuṃ nāmopayeme<br>tasyām asya jajñe devātithiḥ<br>अक्रोधनः खलु कालिनीं करण्डुं नामोपयेमे <br>तस्याम् अस्य जज्ञे देवातिथिः </div>
<div class="sloka" id="90_sloka22"> <a href="90.htm#90_sloka22">22 </a> <br>devātithiḥ khalu vaidehīm upayeme maryādāṃ nāma<br>tasyām asya jajñe ṛcaḥ<br>देवातिथिः खलु वैदेहीम् उपयेमे मर्यादां नाम <br>तस्याम् अस्य जज्ञे ऋचः </div>
<div class="sloka" id="90_sloka23"> <a href="90.htm#90_sloka23">23 </a> <br>ṛcaḥ khalv āṅgeyīm upayeme sudevāṃ nāma<br>tasyāṃ putram ajanayad ṛkṣam<br>ऋचः खल्व् आङ्गेयीम् उपयेमे सुदेवां नाम <br>तस्यां पुत्रम् अजनयद् ऋक्षम् </div>
<div class="sloka" id="90_sloka24"> <a href="90.htm#90_sloka24">24 </a> <br>ṛkṣaḥ khalu takṣaka duhitaram upayeme jvālāṃ nāma<br>tasyāṃ putraṃ matināraṃ nāmotpādayām āsa<br>ऋक्षः खलु तक्षक दुहितरम् उपयेमे ज्वालां नाम <br>तस्यां पुत्रं मतिनारं नामोत्पादयाम् आस </div>
<div class="sloka" id="90_sloka25"> <a href="90.htm#90_sloka25">25 </a> <br>matināraḥ khalu sarasvatyāṃ dvādaśa vārṣikaṃ satram ājahāra<br>मतिनारः खलु सरस्वत्यां द्वादश वार्षिकं सत्रम् आजहार </div>
<div class="sloka" id="90_sloka26"> <a href="90.htm#90_sloka26">26 </a> <br>nivṛtte ca satre sarasvaty abhigamya taṃ bhartāraṃ varayām āsa<br>tasyāṃ putram ajanayat taṃsuṃ nāma<br>निवृत्ते च सत्रे सरस्वत्य् अभिगम्य तं भर्तारं वरयाम् आस <br>तस्यां पुत्रम् अजनयत् तंसुं नाम </div>
<div class="sloka" id="90_sloka27"> <a href="90.htm#90_sloka27">27 </a> <br>atrānuvaṃśo bhavati<br>अत्रानुवंशो भवति </div>
<div class="sloka" id="90_sloka28"> <a href="90.htm#90_sloka28">28 </a> <br>taṃsuṃ sarasvatī putraṃ matinārād ajījanat<br>ilinaṃ janayām āsa kālindyāṃ taṃsur ātmajam<br>तंसुं सरस्वती पुत्रं मतिनाराद् अजीजनत् <br>इलिनं जनयाम् आस कालिन्द्यां तंसुर् आत्मजम् </div>
<div class="sloka" id="90_sloka29"> <a href="90.htm#90_sloka29">29 </a> <br>ilinas tu rathaṃtaryāṃ duḥṣantādyān pañca putrān ajanayat<br>इलिनस् तु रथंतर्यां दुःषन्ताद्यान् पञ्च पुत्रान् अजनयत् </div>
<div class="sloka" id="90_sloka30"> <a href="90.htm#90_sloka30">30 </a> <br>duḥṣantaḥ khalu viśvāmitra duhitaraṃ śakuntalāṃ nāmopayeme<br>tasyām asya jajñe bharataḥ<br>tatra ślokau bhavataḥ<br>दुःषन्तः खलु विश्वामित्र दुहितरं शकुन्तलां नामोपयेमे <br>तस्याम् अस्य जज्ञे भरतः <br>तत्र श्लोकु भवतः </div>
<div class="sloka" id="90_sloka31"> <a href="90.htm#90_sloka31">31 </a> <br>mātā bhastrā pituḥ putro yena jātaḥ sa eva saḥ<br>bharasva putraṃ duḥṣanta māvamaṃsthāḥ śakuntalām<br>माता भस्त्रा पितुः पुत्रो येन जातः स एव सः <br>भरस्व पुत्रं दुःषन्त मावमंस्थाः शकुन्तलाम् </div>
<div class="sloka" id="90_sloka32"> <a href="90.htm#90_sloka32">32 </a> <br>reto dhāḥ putra unnayati naradeva yamakṣayāt<br>tvaṃ cāsya dhātā garbhasya satyām āha śakuntalā<br>रेतो धाः पुत्र उन्नयति नरदेव यमक्षयात् <br>त्वं चास्य धाता गर्भस्य सत्याम् आह शकुन्तला </div>
<div class="sloka" id="90_sloka33"> <a href="90.htm#90_sloka33">33 </a> <br>tato 'sya bharatatvam<br>ततो 'स्य भरतत्वम् </div>
<div class="sloka" id="90_sloka34"> <a href="90.htm#90_sloka34">34 </a> <br>bharataḥ khalu kāśeyīm upayeme sārvasenīṃ sunandāṃ nāma<br>tasyām asya jajñe bhumanyuḥ<br>भरतः खलु काशेयीम् उपयेमे सार्वसेनीं सुनन्दां नाम <br>तस्याम् अस्य जज्ञे भुमन्युः </div>
<div class="sloka" id="90_sloka35"> <a href="90.htm#90_sloka35">35 </a> <br>bhumanyuḥ khalu dāśārhīm upayeme jayāṃ nāma<br>tasyām asya jajñe suhotraḥ<br>भुमन्युः खलु दाशार्हीम् उपयेमे जयां नाम <br>तस्याम् अस्य जज्ञे सुहोत्रः </div>
<div class="sloka" id="90_sloka36"> <a href="90.htm#90_sloka36">36 </a> <br>suhotraḥ khalv ikṣvākukanyām upayeme suvarṇāṃ nāma<br>tasyām asya jajñe hastī<br>ya idaṃ hāstinapuraṃ māpayām āsa<br>etad asya hāstinapuratvam<br>सुहोत्रः खल्व् इक्ष्वाकुकन्याम् उपयेमे सुवर्णां नाम <br>तस्याम् अस्य जज्ञे हस्ती <br>य इदं हास्तिनपुरं मापयाम् आस <br>एतद् अस्य हास्तिनपुरत्वम् </div>
<div class="sloka" id="90_sloka37"> <a href="90.htm#90_sloka37">37 </a> <br>hastī khalu traigartīm upayeme yaśodharāṃ nāma<br>tasyām asya jajñe vikuṇṭhanaḥ<br>हस्ती खलु त्रैगर्तीम् उपयेमे यशोधरां नाम <br>तस्याम् अस्य जज्ञे विकुण्ठनः </div>
<div class="sloka" id="90_sloka38"> <a href="90.htm#90_sloka38">38 </a> <br>vikuṇṭhanaḥ khalu dāśārhīm upayeme sudevāṃ nāma<br>tasyām asya jajñe 'jamīḍhaḥ<br>विकुण्ठनः खलु दाशार्हीम् उपयेमे सुदेवां नाम <br>तस्याम् अस्य जज्ञे 'जमीढः </div>
<div class="sloka" id="90_sloka39"> <a href="90.htm#90_sloka39">39 </a> <br>ajamīḍhasya caturviṃśaṃ putraśataṃ babhūva kaikeyyāṃ nāgāyāṃ gāndharyāṃ vimalāyām ṛkṣāyāṃ ceti<br>pṛthakpṛthag vaṃśakarā nṛpatayaḥ<br>tatra vaṃśakaraḥ saṃvaraṇaḥ<br>अजमीढस्य चतुर्विंशं पुत्रशतं बभूव कैकेय्यां नागायां गान्धर्यां विमलायाम् ऋक्षायां चेति <br>पृथक्पृथग् वंशकरा नृपतयः <br>तत्र वंशकरः संवरणः </div>
<div class="sloka" id="90_sloka40"> <a href="90.htm#90_sloka40">40 </a> <br>saṃvaraṇaḥ khalu vaivasvatīṃ tapatīṃ nāmopayeme<br>tasyām asya jajñe kuruḥ<br>संवरणः खलु वैवस्वतीं तपतीं नामोपयेमे <br>तस्याम् अस्य जज्ञे कुरुः </div>
<div class="sloka" id="90_sloka41"> <a href="90.htm#90_sloka41">41 </a> <br>kuruḥ khalu dāśārhīm upayeme śubhāṅgīṃ nāma<br>tasyām asya jajñe viḍūrathaḥ<br>कुरुः खलु दाशार्हीम् उपयेमे शुभाङ्गीं नाम <br>तस्याम् अस्य जज्ञे विडूरथः </div>
<div class="sloka" id="90_sloka42"> <a href="90.htm#90_sloka42">42 </a> <br>viḍūrathas tu māgadhīm upayeme saṃpriyāṃ nāma<br>tasyām asya jajñe 'rugvān nāma<br>विडूरथस् तु मागधीम् उपयेमे संप्रियां नाम <br>तस्याम् अस्य जज्ञे 'रुग्वान् नाम </div>
<div class="sloka" id="90_sloka43"> <a href="90.htm#90_sloka43">43 </a> <br>arugvān khalu māgadhīm upayeme 'mṛtāṃ nāma<br>tasyām asya jajñe parikṣit<br>अरुग्वान् खलु मागधीम् उपयेमे 'मृतां नाम <br>तस्याम् अस्य जज्ञे परिक्षित् </div>
<div class="sloka" id="90_sloka44"> <a href="90.htm#90_sloka44">44 </a> <br>parikṣit khalu bāhudām upayeme suyaśāṃ nāma<br>tasyām asya jajñe bhīmasenaḥ<br>परिक्षित् खलु बाहुदाम् उपयेमे सुयशां नाम <br>तस्याम् अस्य जज्ञे भीमसेनः </div>
<div class="sloka" id="90_sloka45"> <a href="90.htm#90_sloka45">45 </a> <br>bhīmasenaḥ khalu kaikeyīm upayeme sukumārīṃ nāma<br>tasyām asya jajñe paryaśravāḥ<br>yam āhuḥ pratīpaṃ nāma<br>भीमसेनः खलु कैकेयीम् उपयेमे सुकुमारीं नाम <br>तस्याम् अस्य जज्ञे पर्यश्रवाः <br>यम् आहुः प्रतीपं नाम </div>
<div class="sloka" id="90_sloka46"> <a href="90.htm#90_sloka46">46 </a> <br>pratīpaḥ khalu śaibyām upayeme sunanddāṃ nāma<br>tasyāṃ putrān utpādayām āsa devāpiṃ śaṃtanuṃ bāhlīkaṃ ceti<br>प्रतीपः खलु शैब्याम् उपयेमे सुनन्द्दां नाम <br>तस्यां पुत्रान् उत्पादयाम् आस देवापिं शंतनुं बाह्लीकं चेति </div>
<div class="sloka" id="90_sloka47"> <a href="90.htm#90_sloka47">47 </a> <br>devāpiḥ khalu bāla evāraṇyaṃ praviveśa<br>śaṃtanus tu mahīpālo 'bhavat<br>atrānuvaṃśo bhavati<br>देवापिः खलु बाल एवारण्यं प्रविवेश <br>शंतनुस् तु महीपालो 'भवत् <br>अत्रानुवंशो भवति </div>
<div class="sloka" id="90_sloka48"> <a href="90.htm#90_sloka48">48 </a> <br>yaṃ yaṃ karābhyāṃ spṛśati jīrṇaṃ sa sukham aśnute<br>punar yuvā ca bhavati tasmāt taṃ śaṃtanuṃ viduḥ<br>यं यं कराभ्यां स्पृशति जीर्णं स सुखम् अश्नुते <br>पुनर् युवा च भवति तस्मात् तं शंतनुं विदुः </div>
<div class="sloka" id="90_sloka49"> <a href="90.htm#90_sloka49">49 </a> <br>tad asya śaṃtanutvam<br>तद् अस्य शंतनुत्वम् </div>
<div class="sloka" id="90_sloka50"> <a href="90.htm#90_sloka50">50 </a> <br>śaṃtanuḥ khalu ganāṃ bhāgīrathīm upayeme<br>tasyām asya jajñe devavrataḥ<br>yam āhur bhīṣma iti<br>शंतनुः खलु गनां भागीरथीम् उपयेमे <br>तस्याम् अस्य जज्ञे देवव्रतः <br>यम् आहुर् भीष्म इति </div>
<div class="sloka" id="90_sloka51"> <a href="90.htm#90_sloka51">51 </a> <br>bhīṣmaḥ khalu pituḥ priyacikīrṣayā satyavatīm udavahan mātaram<br>yām āhur gandhakālīti<br>भीष्मः खलु पितुः प्रियचिकीर्षया सत्यवतीम् उदवहन् मातरम् <br>याम् आहुर् गन्धकालीति </div>
<div class="sloka" id="90_sloka52"> <a href="90.htm#90_sloka52">52 </a> <br>tasyāṃ kānīno garbhaḥ parāśarād dvaipāyanaḥ<br>tasyām eva śaṃtanor dvau putro babhūvatuḥ<br>citrāṅgado vicitravīryaś ca<br>तस्यां कानीनो गर्भः पराशराद् द्वैपायनः <br>तस्याम् एव शंतनोर् द्वु पुत्रो बभूवतुः <br>चित्राङ्गदो विचित्रवीर्यश् च </div>
<div class="sloka" id="90_sloka53"> <a href="90.htm#90_sloka53">53 </a> <br>tayor aprāptayauvana eva citrāṅgado gandharveṇa hataḥ<br>vicitravīryas tu rājā samabhavat<br>तयोर् अप्राप्तयुवन एव चित्राङ्गदो गन्धर्वेण हतः <br>विचित्रवीर्यस् तु राजा समभवत् </div>
<div class="sloka" id="90_sloka54"> <a href="90.htm#90_sloka54">54 </a> <br>vicitravīryaḥ khalu kausalyātmaje 'mbikāmbālike kāśirāja duhitarāv upayeme<br>विचित्रवीर्यः खलु कुसल्यात्मजे 'म्बिकाम्बालिके काशिराज दुहितराव् उपयेमे </div>
<div class="sloka" id="90_sloka55"> <a href="90.htm#90_sloka55">55 </a> <br>vicitravīryas tv anapatya eva videhatvaṃ prāptaḥ<br>विचित्रवीर्यस् त्व् अनपत्य एव विदेहत्वं प्राप्तः </div>
<div class="sloka" id="90_sloka56"> <a href="90.htm#90_sloka56">56 </a> <br>tataḥ satyavatī cintayām āsa<br>dauḥṣanto vaṃśa ucchidyate iti<br>ततः सत्यवती चिन्तयाम् आस <br>दुःषन्तो वंश उच्छिद्यते इति </div>
<div class="sloka" id="90_sloka57"> <a href="90.htm#90_sloka57">57 </a> <br>sā dvaipāyanam ṛṣiṃ cintayām āsa<br>सा द्वैपायनम् ऋषिं चिन्तयाम् आस </div>
<div class="sloka" id="90_sloka58"> <a href="90.htm#90_sloka58">58 </a> <br>sa tasyāḥ purataḥ sthitaḥ kiṃ karavāṇīti<br>स तस्याः पुरतः स्थितः किं करवाणीति </div>
<div class="sloka" id="90_sloka59"> <a href="90.htm#90_sloka59">59 </a> <br>sā tam uvāca<br>bhrātā tavānapatya eva svaryāto vicitravīryaḥ<br>sādhv apatyaṃ tasyotpādayeti<br>सा तम् उवाच <br>भ्राता तवानपत्य एव स्वर्यातो विचित्रवीर्यः <br>साध्व् अपत्यं तस्योत्पादयेति </div>
<div class="sloka" id="90_sloka60"> <a href="90.htm#90_sloka60">60 </a> <br>sa param ity uktvā trīn putrān utpādayām āsa dhṛtarāṣṭraṃ pāṇḍuṃ viduraṃ ceti<br>स परम् इत्य् उक्त्वा त्रीन् पुत्रान् उत्पादयाम् आस धृतराष्ट्रं पाण्डुं विदुरं चेति </div>
<div class="sloka" id="90_sloka61"> <a href="90.htm#90_sloka61">61 </a> <br>tatra dhṛtarāṣṭrasya rājñaḥ putraśataṃ babhūva gāndhāryāṃ varadānād dvaipāyanasya<br>तत्र धृतराष्ट्रस्य राज्ञः पुत्रशतं बभूव गान्धार्यां वरदानाद् द्वैपायनस्य </div>
<div class="sloka" id="90_sloka62"> <a href="90.htm#90_sloka62">62 </a> <br>teṣāṃ dhṛtarāṣṭrasya putrāṇāṃ catvāraḥ pradhānā babhūvur duryodhano duḥśāsano vikarṇaś citraseneti<br>तेषां धृतराष्ट्रस्य पुत्राणां चत्वारः प्रधाना बभूवुर् दुर्योधनो दुःशासनो विकर्णश् चित्रसेनेति </div>
<div class="sloka" id="90_sloka63"> <a href="90.htm#90_sloka63">63 </a> <br>pāṇḍos tu dve bhārye babhūvatuḥ kuntī mādrī cety ubhe strīratne<br>पाण्डोस् तु द्वे भार्ये बभूवतुः कुन्ती माद्री चेत्य् उभे स्त्रीरत्ने </div>
<div class="sloka" id="90_sloka64"> <a href="90.htm#90_sloka64">64 </a> <br>atha pāṇḍur mṛgayāṃ caran maithuna gatam ṛṣim apaśyan mṛgyāṃ vartamānam<br>tathaivāpluta manāsādita kāmarasam atṛptaṃ bāṇenābhijaghāna<br>अथ पाण्डुर् मृगयां चरन् मैथुन गतम् ऋषिम् अपश्यन् मृग्यां वर्तमानम् <br>तथैवाप्लुत मनासादित कामरसम् अतृप्तं बाणेनाभिजघान </div>
<div class="sloka" id="90_sloka65"> <a href="90.htm#90_sloka65">65 </a> <br>sa bāṇaviddhovāca pāṇḍum<br>caratā dharmam iyaṃ yena tvayābhijñena kāmarasasyāham anavāptakāmaraso 'bhihatas tasmāt tvam apy etām avasthām āsādyānavāpta kāmarasaḥ pañcatvam āpsyasi kṣipram eveti<br>स बाणविद्धोवाच पाण्डुम् <br>चरता धर्मम् इयं येन त्वयाभिज्ञेन कामरसस्याहम् अनवाप्तकामरसो 'भिहतस् तस्मात् त्वम् अप्य् एताम् अवस्थाम् आसाद्यानवाप्त कामरसः पञ्चत्वम् आप्स्यसि क्षिप्रम् एवेति </div>
<div class="sloka" id="90_sloka66"> <a href="90.htm#90_sloka66">66 </a> <br>sa vivarṇarūpaḥ pāṇḍuḥ śāpaṃ pariharamāṇo nopāsarpata bhārye<br>स विवर्णरूपः पाण्डुः शापं परिहरमाणो नोपासर्पत भार्ये </div>
<div class="sloka" id="90_sloka67"> <a href="90.htm#90_sloka67">67 </a> <br>vākyaṃ covāca<br>svacāpalyād idaṃ prāptavān aham<br>śṛṇomi ca nānapatyasya lokā santīti<br>वाक्यं चोवाच <br>स्वचापल्याद् इदं प्राप्तवान् अहम् <br>शृणोमि च नानपत्यस्य लोका सन्तीति </div>
<div class="sloka" id="90_sloka68"> <a href="90.htm#90_sloka68">68 </a> <br>sā tvaṃ madarthe putrān utpādayeti kuntīm uvāca<br>सा त्वं मदर्थे पुत्रान् उत्पादयेति कुन्तीम् उवाच </div>
<div class="sloka" id="90_sloka69"> <a href="90.htm#90_sloka69">69 </a> <br>sā tatra putrān utpādayām āsa dharmād yudhiṣṭhiraṃ mārutād bhīmasenaṃ śakrād arjunam iti<br>सा तत्र पुत्रान् उत्पादयाम् आस धर्माद् युधिष्ठिरं मारुताद् भीमसेनं शक्राद् अर्जुनम् इति </div>
<div class="sloka" id="90_sloka70"> <a href="90.htm#90_sloka70">70 </a> <br>sa tāṃ hṛṣṭarūpaḥ pāṇḍur uvāca<br>iyaṃ te sapatnyanapatyā<br>sādhv asyām apatyam utpādyatām iti<br>स तां हृष्टरूपः पाण्डुर् उवाच <br>इयं ते सपत्न्यनपत्या <br>साध्व् अस्याम् अपत्यम् उत्पाद्यताम् इति </div>
<div class="sloka" id="90_sloka71"> <a href="90.htm#90_sloka71">71 </a> <br>saivam astv ity uktaḥ kuntyā<br>सैवम् अस्त्व् इत्य् उक्तः कुन्त्या </div>
<div class="sloka" id="90_sloka72"> <a href="90.htm#90_sloka72">72 </a> <br>tato mādryām aśvibhyāṃ nakula sahadevāv utpāditau<br>ततो माद्र्याम् अश्विभ्यां नकुल सहदेवाव् उत्पादितु </div>
<div class="sloka" id="90_sloka73"> <a href="90.htm#90_sloka73">73 </a> <br>mādrīṃ khalv alaṃkṛtāṃ dṛṣṭvā pāṇḍur bhāvaṃ cakre<br>माद्रीं खल्व् अलंकृतां दृष्ट्वा पाण्डुर् भावं चक्रे </div>
<div class="sloka" id="90_sloka74"> <a href="90.htm#90_sloka74">74 </a> <br>sa tāṃ spṛṣṭvaiva videhatvaṃ prāptaḥ<br>स तां स्पृष्ट्वैव विदेहत्वं प्राप्तः </div>
<div class="sloka" id="90_sloka75"> <a href="90.htm#90_sloka75">75 </a> <br>tatrainaṃ citāsthaṃ mādrī samanvāruroha<br>तत्रैनं चितास्थं माद्री समन्वारुरोह </div>
<div class="sloka" id="90_sloka76"> <a href="90.htm#90_sloka76">76 </a> <br>uvāca kuntīm<br>yamayor āryayāpramattayā bhavitavyam iti<br>उवाच कुन्तीम् <br>यमयोर् आर्ययाप्रमत्तया भवितव्यम् इति </div>
<div class="sloka" id="90_sloka77"> <a href="90.htm#90_sloka77">77 </a> <br>tatas te pañca pāṇḍavāḥ kuntyā sahitā hāstinapuram ānīya tāpasair bhīṣmasya vidurasya ca niveditāḥ<br>ततस् ते पञ्च पाण्डवाः कुन्त्या सहिता हास्तिनपुरम् आनीय तापसैर् भीष्मस्य विदुरस्य च निवेदिताः </div>
<div class="sloka" id="90_sloka78"> <a href="90.htm#90_sloka78">78 </a> <br>tatrāpi jatu gṛhe dagdhuṃ samārabdhā na śakitā vidura mantritena<br>तत्रापि जतु गृहे दग्धुं समारब्धा न शकिता विदुर मन्त्रितेन </div>
<div class="sloka" id="90_sloka79"> <a href="90.htm#90_sloka79">79 </a> <br>tataś ca hiḍimbam antarā hatvaika cakrāṃ gatāḥ<br>ततश् च हिडिम्बम् अन्तरा हत्वैक चक्रां गताः </div>
<div class="sloka" id="90_sloka80"> <a href="90.htm#90_sloka80">80 </a> <br>tasyām apy ekacakrāyāṃ bakaṃ nāma rākṣasaṃ hatvā pāñcāla nagaram abhigatāḥ<br>तस्याम् अप्य् एकचक्रायां बकं नाम राक्षसं हत्वा पाञ्चाल नगरम् अभिगताः </div>
<div class="sloka" id="90_sloka81"> <a href="90.htm#90_sloka81">81 </a> <br>tasmād draupadīṃ bhāryām avindan svaviṣayaṃ cājagmuḥ kuśalinaḥ<br>तस्माद् द्रुपदीं भार्याम् अविन्दन् स्वविषयं चाजग्मुः कुशलिनः </div>
<div class="sloka" id="90_sloka82"> <a href="90.htm#90_sloka82">82 </a> <br>putrāṃś cotpādayām āsuḥ<br>prativindhyaṃ yudhiṣṭhiraḥ<br>suta somaṃ vṛkodaraḥ<br>śrutakīrtim arjunaḥ<br>śatānīkaṃ nakulaḥ<br>śrutakarmāṇaṃ sahadeveti<br>पुत्रांश् चोत्पादयाम् आसुः <br>प्रतिविन्ध्यं युधिष्ठिरः <br>सुत सोमं वृकोदरः <br>श्रुतकीर्तिम् अर्जुनः <br>शतानीकं नकुलः <br>श्रुतकर्माणं सहदेवेति </div>
<div class="sloka" id="90_sloka83"> <a href="90.htm#90_sloka83">83 </a> <br>yudhiṣṭhiras tu govāsanasya śaibyasya devikāṃ nāma kanyāṃ svayaṃvare lebhe<br>tasyāṃ putraṃ janayām āsa yaudheyaṃ nāma<br>युधिष्ठिरस् तु गोवासनस्य शैब्यस्य देविकां नाम कन्यां स्वयंवरे लेभे <br>तस्यां पुत्रं जनयाम् आस युधेयं नाम </div>
<div class="sloka" id="90_sloka84"> <a href="90.htm#90_sloka84">84 </a> <br>bhīmaseno 'pi kāśyāṃ baladharāṃ nāmopayeme vīryaśulkām<br>tasyāṃ putraṃ sarvagaṃ nāmotpādayām āsa<br>भीमसेनो 'पि काश्यां बलधरां नामोपयेमे वीर्यशुल्काम् <br>तस्यां पुत्रं सर्वगं नामोत्पादयाम् आस </div>
<div class="sloka" id="90_sloka85"> <a href="90.htm#90_sloka85">85 </a> <br>arjunaḥ khalu dvāravatīṃ gatvā bhaginīṃ vāsudevasya subhadrāṃ nāma bhāryām udavahat<br>tasyāṃ putram abhimanyuṃ nāma janayām āsa<br>अर्जुनः खलु द्वारवतीं गत्वा भगिनीं वासुदेवस्य सुभद्रां नाम भार्याम् उदवहत् <br>तस्यां पुत्रम् अभिमन्युं नाम जनयाम् आस </div>
<div class="sloka" id="90_sloka86"> <a href="90.htm#90_sloka86">86 </a> <br>nakulas tu caidyāṃ kareṇuvatīṃ nāma bhāryām udavahat<br>tasyāṃ putraṃ niramitraṃ nāmājanayat<br>नकुलस् तु चैद्यां करेणुवतीं नाम भार्याम् उदवहत् <br>तस्यां पुत्रं निरमित्रं नामाजनयत् </div>
<div class="sloka" id="90_sloka87"> <a href="90.htm#90_sloka87">87 </a> <br>sahadevo 'pi mādrīm eva svayaṃvare vijayāṃ nāmopayeme<br>tasyāṃ putram ajanayat suhotraṃ nāma<br>सहदेवो 'पि माद्रीम् एव स्वयंवरे विजयां नामोपयेमे <br>तस्यां पुत्रम् अजनयत् सुहोत्रं नाम </div>
<div class="sloka" id="90_sloka88"> <a href="90.htm#90_sloka88">88 </a> <br>bhīmasenas tu pūrvam eva hiḍimbāyāṃ rākṣasyāṃ ghaṭotkacaṃ nāma putraṃ janayām āsa<br>भीमसेनस् तु पूर्वम् एव हिडिम्बायां राक्षस्यां घटोत्कचं नाम पुत्रं जनयाम् आस </div>
<div class="sloka" id="90_sloka89"> <a href="90.htm#90_sloka89">89 </a> <br>ity eta ekādaśa pāṇḍavānāṃ putrāḥ<br>इत्य् एत एकादश पाण्डवानां पुत्राः </div>
<div class="sloka" id="90_sloka90"> <a href="90.htm#90_sloka90">90 </a> <br>virāṭasya duhitaram uttarāṃ nāmābhimanyur upayeme<br>tasyām asya parāsur garbho 'jāyata<br>विराटस्य दुहितरम् उत्तरां नामाभिमन्युर् उपयेमे <br>तस्याम् अस्य परासुर् गर्भो 'जायत </div>
<div class="sloka" id="90_sloka91"> <a href="90.htm#90_sloka91">91 </a> <br>tam utsaṅgena pratijagrāha pṛthā niyogāt puruṣottamasya vāsudevasya<br>ṣāṇmāsikaṃ garbham aham enaṃ jīvayiṣyāmīti<br>तम् उत्सङ्गेन प्रतिजग्राह पृथा नियोगात् पुरुषोत्तमस्य वासुदेवस्य <br>षाण्मासिकं गर्भम् अहम् एनं जीवयिष्यामीति </div>
<div class="sloka" id="90_sloka92"> <a href="90.htm#90_sloka92">92 </a> <br>saṃjīvayitvā cainam uvāca<br>parikṣīṇe kule jāto bhavatv ayaṃ parikṣin nāmeti<br>संजीवयित्वा चैनम् उवाच <br>परिक्षीणे कुले जातो भवत्व् अयं परिक्षिन् नामेति </div>
<div class="sloka" id="90_sloka93"> <a href="90.htm#90_sloka93">93 </a> <br>parikṣit tu khalu mādravatīṃ nāmopayeme<br>tasyām asya janamejayaḥ<br>परिक्षित् तु खलु माद्रवतीं नामोपयेमे <br>तस्याम् अस्य जनमेजयः </div>
<div class="sloka" id="90_sloka94"> <a href="90.htm#90_sloka94">94 </a> <br>janamejayāt tu vapuṣṭamāyāṃ dvau putrau śatānīkaḥ śaṅkuś ca<br>जनमेजयात् तु वपुष्टमायां द्वु पुत्रु शतानीकः शङ्कुश् च </div>
<div class="sloka" id="90_sloka95"> <a href="90.htm#90_sloka95">95 </a> <br>śatānīkas tu khalu vaidehīm upayeme<br>tasyām asya jajñe putro 'śvamedha dattaḥ<br>शतानीकस् तु खलु वैदेहीम् उपयेमे <br>तस्याम् अस्य जज्ञे पुत्रो 'श्वमेध दत्तः </div></body></html>