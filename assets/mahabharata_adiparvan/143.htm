<html><body><div class="sloka" id="143_sloka1"> <a href="143.htm#143_sloka1">1 </a> <br>[bhm]<br>smaranti vairaṃ rakṣāṃsi māyām āśritya mohinīm<br>hiḍimbe vraja panthānaṃ tvaṃ vai bhrātṛniṣevitam<br>[भ्म्] <br>स्मरन्ति वैरं रक्षांसि मायाम् आश्रित्य मोहिनीम् <br>हिडिम्बे व्रज पन्थानं त्वं वै भ्रातृनिषेवितम् </div>
<div class="sloka" id="143_sloka2"> <a href="143.htm#143_sloka2">2 </a> <br>[y]<br>kruddho 'pi puruṣavyāghra bhīma mā sma striyaṃ vadhīḥ<br>śarīraguptyābhyadhikaṃ dharmaṃ gopaya pāṇḍava<br>[य्] <br>क्रुद्धो 'पि पुरुषव्याघ्र भीम मा स्म स्त्रियं वधीः <br>शरीरगुप्त्याभ्यधिकं धर्मं गोपय पाण्डव </div>
<div class="sloka" id="143_sloka3"> <a href="143.htm#143_sloka3">3 </a> <br>vadhābhiprāyam āyāntam avadhīs tvaṃ mahābalam<br>rakṣasas tasyā bhaginī kiṃ naḥ kruddhā kariṣyati<br>वधाभिप्रायम् आयान्तम् अवधीस् त्वं महाबलम् <br>रक्षसस् तस्या भगिनी किं नः क्रुद्धा करिष्यति </div>
<div class="sloka" id="143_sloka4"> <a href="143.htm#143_sloka4">4 </a> <br>[vai]<br>hiḍimbā tu tataḥ kuntīm abhivādya kṛtāñjaliḥ<br>yudhiṣṭhiraṃ ca kaunteyam idaṃ vacanam abravīt<br>[वै] <br>हिडिम्बा तु ततः कुन्तीम् अभिवाद्य कृताञ्जलिः <br>युधिष्ठिरं च कुन्तेयम् इदं वचनम् अब्रवीत् </div>
<div class="sloka" id="143_sloka5"> <a href="143.htm#143_sloka5">5 </a> <br>ārye jānāsi yad duḥkham iha strīṇām anaṅgajam<br>tad idaṃ mām anuprāptaṃ bhīmasenakṛtaṃ śubhe<br>आर्ये जानासि यद् दुःखम् इह स्त्रीणाम् अनङ्गजम् <br>तद् इदं माम् अनुप्राप्तं भीमसेनकृतं शुभे </div>
<div class="sloka" id="143_sloka6"> <a href="143.htm#143_sloka6">6 </a> <br>soḍhuṃ tatparamaṃ duḥkhaṃ mayā kālapratīkṣayā<br>so 'yam abhyāgataḥ kālo bhavitā me sukhāya vai<br>सोढुं तत्परमं दुःखं मया कालप्रतीक्षया <br>सो 'यम् अभ्यागतः कालो भविता मे सुखाय वै </div>
<div class="sloka" id="143_sloka7"> <a href="143.htm#143_sloka7">7 </a> <br>mayā hy utsṛjya suhṛdaḥ svadharmaṃ svajanaṃ tathā<br>vṛto 'yaṃ puruṣavyāghras tava putraḥ patiḥ śubhe<br>मया ह्य् उत्सृज्य सुहृदः स्वधर्मं स्वजनं तथा <br>वृतो 'यं पुरुषव्याघ्रस् तव पुत्रः पतिः शुभे </div>
<div class="sloka" id="143_sloka8"> <a href="143.htm#143_sloka8">8 </a> <br>vareṇāpi tathānena tvayā cāpi yaśasvini<br>tathā bruvantī hi tadā pratyākhyātā kriyāṃ prati<br>वरेणापि तथानेन त्वया चापि यशस्विनि <br>तथा ब्रुवन्ती हि तदा प्रत्याख्याता क्रियां प्रति </div>
<div class="sloka" id="143_sloka9"> <a href="143.htm#143_sloka9">9 </a> <br>tvaṃ māṃ mūḍheti vā matvā bhaktā vānugateti vā<br>bhartrānena mahābhāge saṃyojaya sutena te<br>त्वं मां मूढेति वा मत्वा भक्ता वानुगतेति वा <br>भर्त्रानेन महाभागे संयोजय सुतेन ते </div>
<div class="sloka" id="143_sloka10"> <a href="143.htm#143_sloka10">10 </a> <br>tam upādāya gaccheyaṃ yatheṣṭaṃ devarūpiṇam<br>punaś caivāgamiṣyāmi viśrambhaṃ kuru me śubhe<br>तम् उपादाय गच्छेयं यथेष्टं देवरूपिणम् <br>पुनश् चैवागमिष्यामि विश्रम्भं कुरु मे शुभे </div>
<div class="sloka" id="143_sloka11"> <a href="143.htm#143_sloka11">11 </a> <br>ahaṃ hi manasā dhyātā sarvān neṣyāmi vaḥ sadā<br>vṛjine tārayiṣyāmi durgeṣu ca nararṣabhān<br>अहं हि मनसा ध्याता सर्वान् नेष्यामि वः सदा <br>वृजिने तारयिष्यामि दुर्गेषु च नरर्षभान् </div>
<div class="sloka" id="143_sloka12"> <a href="143.htm#143_sloka12">12 </a> <br>pṛṣṭhena vo vahiṣyāmi śīghrāṃ gatim abhīpsataḥ<br>yūyaṃ prasādaṃ kuruta bhīmaseno bhajeta mām<br>पृष्ठेन वो वहिष्यामि शीघ्रां गतिम् अभीप्सतः <br>यूयं प्रसादं कुरुत भीमसेनो भजेत माम् </div>
<div class="sloka" id="143_sloka13"> <a href="143.htm#143_sloka13">13 </a> <br>āpadas taraṇe prāṇān dhārayed yena yena hi<br>sarvam ādṛtya kartavyaṃ tad dharmam anuvartatā<br>आपदस् तरणे प्राणान् धारयेद् येन येन हि <br>सर्वम् आदृत्य कर्तव्यं तद् धर्मम् अनुवर्तता </div>
<div class="sloka" id="143_sloka14"> <a href="143.htm#143_sloka14">14 </a> <br>āpatsu yo dhārayati dhramaṃ dharmavid uttamaḥ<br>vyasanaṃ hy eva dharmasya dharmiṇām āpad ucyate<br>आपत्सु यो धारयति ध्रमं धर्मविद् उत्तमः <br>व्यसनं ह्य् एव धर्मस्य धर्मिणाम् आपद् उच्यते </div>
<div class="sloka" id="143_sloka15"> <a href="143.htm#143_sloka15">15 </a> <br>puṇyaṃ prāṇān dhārayati puṇyaṃ prāṇadam ucyate<br>yena yenācared dharmaṃ tasmin garhā na vidyate<br>पुण्यं प्राणान् धारयति पुण्यं प्राणदम् उच्यते <br>येन येनाचरेद् धर्मं तस्मिन् गर्हा न विद्यते </div>
<div class="sloka" id="143_sloka16"> <a href="143.htm#143_sloka16">16 </a> <br>[y]<br>evam etad yathāttha tvaṃ hiḍimbe nātra saṃśayaḥ<br>sthātavyaṃ tu tvayā dharme yathā brūyāṃ sumadhyame<br>[य्] <br>एवम् एतद् यथात्थ त्वं हिडिम्बे नात्र संशयः <br>स्थातव्यं तु त्वया धर्मे यथा ब्रूयां सुमध्यमे </div>
<div class="sloka" id="143_sloka17"> <a href="143.htm#143_sloka17">17 </a> <br>snātaṃ kṛtāhnikaṃ bhadre kṛtakautuka maṅgalam<br>bhīmasenaṃ bhajethās tvaṃ prāg astagamanād raveḥ<br>स्नातं कृताह्निकं भद्रे कृतकुतुक मङ्गलम् <br>भीमसेनं भजेथास् त्वं प्राग् अस्तगमनाद् रवेः </div>
<div class="sloka" id="143_sloka18"> <a href="143.htm#143_sloka18">18 </a> <br>ahaḥsu viharānena yathākāmaṃ manojavā<br>ayaṃ tv ānayitavyas te bhīmasenaḥ sadā niśi<br>अहःसु विहरानेन यथाकामं मनोजवा <br>अयं त्व् आनयितव्यस् ते भीमसेनः सदा निशि </div>
<div class="sloka" id="143_sloka19"> <a href="143.htm#143_sloka19">19 </a> <br>[vai]<br>tatheti tat pratijñāya hiḍimbā rākṣasī tadā<br>bhīmasenam upādāya ūrdhvam ācakrame tataḥ<br>[वै] <br>तथेति तत् प्रतिज्ञाय हिडिम्बा राक्षसी तदा <br>भीमसेनम् उपादाय ऊर्ध्वम् आचक्रमे ततः </div>
<div class="sloka" id="143_sloka20"> <a href="143.htm#143_sloka20">20 </a> <br>śailaśṛṅgeṣu ramyeṣu devatāyataneṣu ca<br>mṛgapakṣivighuṣṭeṣu ramaṇīyeṣu sarvadā<br>शैलशृङ्गेषु रम्येषु देवतायतनेषु च <br>मृगपक्षिविघुष्टेषु रमणीयेषु सर्वदा </div>
<div class="sloka" id="143_sloka21"> <a href="143.htm#143_sloka21">21 </a> <br>kṛtvā ca paramaṃ rūpaṃ sarvābharaṇabhūṣitā<br>saṃjalpantī sumadhuraṃ ramayām āsa pāṇḍavam<br>कृत्वा च परमं रूपं सर्वाभरणभूषिता <br>संजल्पन्ती सुमधुरं रमयाम् आस पाण्डवम् </div>
<div class="sloka" id="143_sloka22"> <a href="143.htm#143_sloka22">22 </a> <br>tathaiva vanadurgeṣu puṣpitadrumasānuṣu<br>saraḥsu ramaṇīyeṣu padmotpalayuteṣu ca<br>तथैव वनदुर्गेषु पुष्पितद्रुमसानुषु <br>सरःसु रमणीयेषु पद्मोत्पलयुतेषु च </div>
<div class="sloka" id="143_sloka23"> <a href="143.htm#143_sloka23">23 </a> <br>nadī dvīpapradeśeṣu vaiḍūrya sikatāsu ca<br>sutīrtha vanatoyāsu tathā girinadīṣu ca<br>नदी द्वीपप्रदेशेषु वैडूर्य सिकतासु च <br>सुतीर्थ वनतोयासु तथा गिरिनदीषु च </div>
<div class="sloka" id="143_sloka24"> <a href="143.htm#143_sloka24">24 </a> <br>sagarasya pradeśeṣu maṇihemaciteṣu ca<br>pattaneṣu ca ramyeṣu mahāśālavaneṣu ca<br>सगरस्य प्रदेशेषु मणिहेमचितेषु च <br>पत्तनेषु च रम्येषु महाशालवनेषु च </div>
<div class="sloka" id="143_sloka25"> <a href="143.htm#143_sloka25">25 </a> <br>devāraṇyeṣu puṇyeṣu tathā parvatasānuṣu<br>guhyakānāṃ nivāseṣu tāpasāyataneṣu ca<br>देवारण्येषु पुण्येषु तथा पर्वतसानुषु <br>गुह्यकानां निवासेषु तापसायतनेषु च </div>
<div class="sloka" id="143_sloka26"> <a href="143.htm#143_sloka26">26 </a> <br>sarvartuphalapuṣpeṣu mānaseṣu saraḥsu ca<br>bibhratī paramaṃ rūpaṃ ramayām āsa pāṇḍavam<br>सर्वर्तुफलपुष्पेषु मानसेषु सरःसु च <br>बिभ्रती परमं रूपं रमयाम् आस पाण्डवम् </div>
<div class="sloka" id="143_sloka27"> <a href="143.htm#143_sloka27">27 </a> <br>ramayantī tathā bhīmaṃ tatra tatra manojavā<br>prajajñe rākṣasī putraṃ bhīmasenān mahābalam<br>रमयन्ती तथा भीमं तत्र तत्र मनोजवा <br>प्रजज्ञे राक्षसी पुत्रं भीमसेनान् महाबलम् </div>
<div class="sloka" id="143_sloka28"> <a href="143.htm#143_sloka28">28 </a> <br>virūpākṣaṃ mahāvaktraṃ śaṅkukarṇaṃ vibhīṣaṇam<br>bhīmarūpaṃ sutāmrauṣṭhaṃ tīkṣṇadaṃṣṭraṃ mahābalam<br>विरूपाक्षं महावक्त्रं शङ्कुकर्णं विभीषणम् <br>भीमरूपं सुताम्रुष्ठं तीक्ष्णदंष्ट्रं महाबलम् </div>
<div class="sloka" id="143_sloka29"> <a href="143.htm#143_sloka29">29 </a> <br>maheṣvāsaṃ mahāvīryaṃ mahāsattvaṃ mahābhujam<br>mahājavaṃ mahākāyaṃ mahāmāyam ariṃdamam<br>महेष्वासं महावीर्यं महासत्त्वं महाभुजम् <br>महाजवं महाकायं महामायम् अरिंदमम् </div>
<div class="sloka" id="143_sloka30"> <a href="143.htm#143_sloka30">30 </a> <br>amānuṣāṃ mānuṣajaṃ bhīmavegaṃ mahābalam<br>yaḥ piśācān atīvānyān babhūvāti sa mānuṣān<br>अमानुषां मानुषजं भीमवेगं महाबलम् <br>यः पिशाचान् अतीवान्यान् बभूवाति स मानुषान् </div>
<div class="sloka" id="143_sloka31"> <a href="143.htm#143_sloka31">31 </a> <br>bālo 'pi yauvanaṃ prāpto mānuṣeṣu viśāṃ pate<br>sarvāstreṣu paraṃ vīraḥ prakarṣam agamad balī<br>बालो 'पि युवनं प्राप्तो मानुषेषु विशां पते <br>सर्वास्त्रेषु परं वीरः प्रकर्षम् अगमद् बली </div>
<div class="sloka" id="143_sloka32"> <a href="143.htm#143_sloka32">32 </a> <br>sadyo hi garbhaṃ rākṣasyo labhante prasavanti ca<br>kāmarūpadharāś caiva bhavanti bahurūpiṇaḥ<br>सद्यो हि गर्भं राक्षस्यो लभन्ते प्रसवन्ति च <br>कामरूपधराश् चैव भवन्ति बहुरूपिणः </div>
<div class="sloka" id="143_sloka33"> <a href="143.htm#143_sloka33">33 </a> <br>praṇamya vikacaḥ pādāv agṛhṇāt sa pitus tadā<br>mātuś ca parameṣvāsas tau ca nāmāsya cakratuḥ<br>प्रणम्य विकचः पादाव् अगृह्णात् स पितुस् तदा <br>मातुश् च परमेष्वासस् तु च नामास्य चक्रतुः </div>
<div class="sloka" id="143_sloka34"> <a href="143.htm#143_sloka34">34 </a> <br>ghaṭabhāsotkaca iti mātaraṃ so 'bhyabhāṣata<br>abhavat tena nāmāsya ghaṭotkaca iti sma ha<br>घटभासोत्कच इति मातरं सो 'भ्यभाषत <br>अभवत् तेन नामास्य घटोत्कच इति स्म ह </div>
<div class="sloka" id="143_sloka35"> <a href="143.htm#143_sloka35">35 </a> <br>anuraktaś ca tān āsīt pāṇḍavān sa ghaṭotkacaḥ<br>teṣāṃ ca dayito nityam ātmabhūto babhūva saḥ<br>अनुरक्तश् च तान् आसीत् पाण्डवान् स घटोत्कचः <br>तेषां च दयितो नित्यम् आत्मभूतो बभूव सः </div>
<div class="sloka" id="143_sloka36"> <a href="143.htm#143_sloka36">36 </a> <br>saṃvāsasamayo jīrṇa ity abhāṣata taṃ tataḥ<br>hiḍimbā samayaṃ kṛtvā svāṃ gatiṃ pratyapadyata<br>संवाससमयो जीर्ण इत्य् अभाषत तं ततः <br>हिडिम्बा समयं कृत्वा स्वां गतिं प्रत्यपद्यत </div>
<div class="sloka" id="143_sloka37"> <a href="143.htm#143_sloka37">37 </a> <br>kṛtyakāla upasthāsye pitṝn iti ghaṭotkacaḥ<br>āmantrya rākṣasaśreṣṭhaḥ pratasthe cottarāṃ diśam<br>कृत्यकाल उपस्थास्ये पितঘन् इति घटोत्कचः <br>आमन्त्र्य राक्षसश्रेष्ठः प्रतस्थे चोत्तरां दिशम् </div></body></html>