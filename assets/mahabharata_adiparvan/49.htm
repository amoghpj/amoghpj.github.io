<html><body><div class="sloka" id="49_sloka1"> <a href="49.htm#49_sloka1">1 </a> <br>[s]<br>tata āhūya putraṃ svaṃ jaratkārur bhujaṃgamā<br>vāsuker nāgarājasya vacanād idam abravīt<br>[स्] <br>तत आहूय पुत्रं स्वं जरत्कारुर् भुजंगमा <br>वासुकेर् नागराजस्य वचनाद् इदम् अब्रवीत् </div>
<div class="sloka" id="49_sloka2"> <a href="49.htm#49_sloka2">2 </a> <br>ahaṃ tava pituḥ putrabhrātrā dattā nimittataḥ<br>kālaḥ sa cāyaṃ saṃprāptas tat kuruṣva yathātatham<br>अहं तव पितुः पुत्रभ्रात्रा दत्ता निमित्ततः <br>कालः स चायं संप्राप्तस् तत् कुरुष्व यथातथम् </div>
<div class="sloka" id="49_sloka3"> <a href="49.htm#49_sloka3">3 </a> <br>[āstīka]<br>kiṃnimittaṃ mama pitur dattā tvaṃ mātulena me<br>tan mamācakṣva tattvena śrutvā kartāsmi tat tathā<br>[ास्तीक] <br>किंनिमित्तं मम पितुर् दत्ता त्वं मातुलेन मे <br>तन् ममाचक्ष्व तत्त्वेन श्रुत्वा कर्तास्मि तत् तथा </div>
<div class="sloka" id="49_sloka4"> <a href="49.htm#49_sloka4">4 </a> <br>[s]<br>tata ācaṣṭa sā tasmai bāndhavānāṃ hitaiṣiṇī<br>bhaginī nāgarājasya jaratkārur aviklavā<br>[स्] <br>तत आचष्ट सा तस्मै बान्धवानां हितैषिणी <br>भगिनी नागराजस्य जरत्कारुर् अविक्लवा </div>
<div class="sloka" id="49_sloka5"> <a href="49.htm#49_sloka5">5 </a> <br>bhujagānām aśeṣāṇāṃ mātā kadrūr iti śrutiḥ<br>tayā śaptā ruṣitayā sutā yasmān nibodha tat<br>भुजगानाम् अशेषाणां माता कद्रूर् इति श्रुतिः <br>तया शप्ता रुषितया सुता यस्मान् निबोध तत् </div>
<div class="sloka" id="49_sloka6"> <a href="49.htm#49_sloka6">6 </a> <br>ucchaiḥ śravāḥ so 'śvarājo yan mithyā na kṛto mama<br>vinatā nimittaṃ paṇite dāsabhāvāya putrakāḥ<br>उच्छैः श्रवाः सो 'श्वराजो यन् मिथ्या न कृतो मम <br>विनता निमित्तं पणिते दासभावाय पुत्रकाः </div>
<div class="sloka" id="49_sloka7"> <a href="49.htm#49_sloka7">7 </a> <br>janamejayasya vo yajñe dhakṣyaty anilasārathiḥ<br>tatra pañcatvam āpannāḥ pretalokaṃ gamiṣyatha<br>जनमेजयस्य वो यज्ञे धक्ष्यत्य् अनिलसारथिः <br>तत्र पञ्चत्वम् आपन्नाः प्रेतलोकं गमिष्यथ </div>
<div class="sloka" id="49_sloka8"> <a href="49.htm#49_sloka8">8 </a> <br>tāṃ ca śaptavatīm evaṃ sākṣāl lokapitāmahaḥ<br>evam astv iti tad vākyaṃ provācānumumoda ca<br>तां च शप्तवतीम् एवं साक्षाल् लोकपितामहः <br>एवम् अस्त्व् इति तद् वाक्यं प्रोवाचानुमुमोद च </div>
<div class="sloka" id="49_sloka9"> <a href="49.htm#49_sloka9">9 </a> <br>vāsukiś cāpi tac chrutvā pitāmahavacas tadā<br>amṛte mathite tāta devāñ śaraṇam īyivān<br>वासुकिश् चापि तच् छ्रुत्वा पितामहवचस् तदा <br>अमृते मथिते तात देवाञ् शरणम् ईयिवान् </div>
<div class="sloka" id="49_sloka10"> <a href="49.htm#49_sloka10">10 </a> <br>siddhārthāś ca surāḥ sarve prāpyāmṛtam anuttamam<br>bhrātaraṃ me puraskṛtya prajāpatim upāgaman<br>सिद्धार्थाश् च सुराः सर्वे प्राप्यामृतम् अनुत्तमम् <br>भ्रातरं मे पुरस्कृत्य प्रजापतिम् उपागमन् </div>
<div class="sloka" id="49_sloka11"> <a href="49.htm#49_sloka11">11 </a> <br>te taṃ prasādayām āsur devāḥ sarve pitāmaham<br>rājñā vāsukinā sārdhaṃ sa śāpo na bhaved iti<br>ते तं प्रसादयाम् आसुर् देवाः सर्वे पितामहम् <br>राज्ञा वासुकिना सार्धं स शापो न भवेद् इति </div>
<div class="sloka" id="49_sloka12"> <a href="49.htm#49_sloka12">12 </a> <br>vāsukir nāgarājo 'yaṃ duḥkhito jñātikāraṇāt<br>abhiśāpaḥ sa mātrāsya bhagavan na bhaved iti<br>वासुकिर् नागराजो 'यं दुःखितो ज्ञातिकारणात् <br>अभिशापः स मात्रास्य भगवन् न भवेद् इति </div>
<div class="sloka" id="49_sloka13"> <a href="49.htm#49_sloka13">13 </a> <br>[br]<br>jaratkārur jaratkāruṃ yāṃ bhāryāṃ samavāpsyati<br>tatra jāto dvijaḥ śāpād bhujagān mokṣayiṣyati<br>[ब्र्] <br>जरत्कारुर् जरत्कारुं यां भार्यां समवाप्स्यति <br>तत्र जातो द्विजः शापाद् भुजगान् मोक्षयिष्यति </div>
<div class="sloka" id="49_sloka14"> <a href="49.htm#49_sloka14">14 </a> <br>[j]<br>etac chrutvā tu vacanaṃ vāsukiḥ pannageśvaraḥ<br>prādān mām amaraprakhya tava pitre mahātmane<br>prāg evānāgate kāle tatra tvaṃ mayy ajāyathāḥ<br>[ज्] <br>एतच् छ्रुत्वा तु वचनं वासुकिः पन्नगेश्वरः <br>प्रादान् माम् अमरप्रख्य तव पित्रे महात्मने <br>प्राग् एवानागते काले तत्र त्वं मय्य् अजायथाः </div>
<div class="sloka" id="49_sloka15"> <a href="49.htm#49_sloka15">15 </a> <br>ayaṃ sa kālaḥ saṃprāpto bhayān nas trātum arhasi<br>bhrātaraṃ caiva me tasmāt trātum arhasi pāvakāt<br>अयं स कालः संप्राप्तो भयान् नस् त्रातुम् अर्हसि <br>भ्रातरं चैव मे तस्मात् त्रातुम् अर्हसि पावकात् </div>
<div class="sloka" id="49_sloka16"> <a href="49.htm#49_sloka16">16 </a> <br>amoghaṃ naḥ kṛtaṃ tat syād yad ahaṃ tava dhīmate<br>pitre dattā vimokṣārthaṃ kathaṃ vā putra manyase<br>अमोघं नः कृतं तत् स्याद् यद् अहं तव धीमते <br>पित्रे दत्ता विमोक्षार्थं कथं वा पुत्र मन्यसे </div>
<div class="sloka" id="49_sloka17"> <a href="49.htm#49_sloka17">17 </a> <br>[s]<br>evam uktas tathety uktvā sa āstīko mātaraṃ tadā<br>abravīd duḥkhasaṃtaptaṃ vāsukiṃ jīvayann iva<br>[स्] <br>एवम् उक्तस् तथेत्य् उक्त्वा स आस्तीको मातरं तदा <br>अब्रवीद् दुःखसंतप्तं वासुकिं जीवयन्न् इव </div>
<div class="sloka" id="49_sloka18"> <a href="49.htm#49_sloka18">18 </a> <br>ahaṃ tvāṃ mokṣayiṣyāmi vāsuke pannagottama<br>tasmāc chāpān mahāsattvasatyam etad bravīmi te<br>अहं त्वां मोक्षयिष्यामि वासुके पन्नगोत्तम <br>तस्माच् छापान् महासत्त्वसत्यम् एतद् ब्रवीमि ते </div>
<div class="sloka" id="49_sloka19"> <a href="49.htm#49_sloka19">19 </a> <br>bhava svasthamanā nāga na hi te vidyate bhayam<br>prayatiṣye tathā saumya yathā śreyo bhaviṣyati<br>na me vāg anṛtaṃ prāha svaireṣv api kuto 'nyathā<br>भव स्वस्थमना नाग न हि ते विद्यते भयम् <br>प्रयतिष्ये तथा सुम्य यथा श्रेयो भविष्यति <br>न मे वाग् अनृतं प्राह स्वैरेष्व् अपि कुतो 'न्यथा </div>
<div class="sloka" id="49_sloka20"> <a href="49.htm#49_sloka20">20 </a> <br>taṃ vai nṛpa varaṃ gatvā dīkṣitaṃ janamejayam<br>vāgbhir maṅgalayuktābhis toṣayiṣye 'dya mātula<br>yathā sa yajño nṛpater nirvartiṣyati sattama<br>तं वै नृप वरं गत्वा दीक्षितं जनमेजयम् <br>वाग्भिर् मङ्गलयुक्ताभिस् तोषयिष्ये 'द्य मातुल <br>यथा स यज्ञो नृपतेर् निर्वर्तिष्यति सत्तम </div>
<div class="sloka" id="49_sloka21"> <a href="49.htm#49_sloka21">21 </a> <br>sa saṃbhāvaya nāgendra mayi sarvaṃ mahāmate<br>na te mayi mano jātu mithyā bhavitum arhati<br>स संभावय नागेन्द्र मयि सर्वं महामते <br>न ते मयि मनो जातु मिथ्या भवितुम् अर्हति </div>
<div class="sloka" id="49_sloka22"> <a href="49.htm#49_sloka22">22 </a> <br>[v]<br>āstīka parighūrṇāmi hṛdayaṃ me vidīryate<br>diśaś ca na prajānāmi brahmadaṇḍanipīḍitaḥ<br>[व्] <br>आस्तीक परिघूर्णामि हृदयं मे विदीर्यते <br>दिशश् च न प्रजानामि ब्रह्मदण्डनिपीडितः </div>
<div class="sloka" id="49_sloka23"> <a href="49.htm#49_sloka23">23 </a> <br>[ā]<br>na saṃtāpas tvayā kāryaḥ kathaṃ cit pannagottama<br>dīptadāgneḥ samutpannaṃ nāśayiṣyāmi te bhayam<br>[ा] <br>न संतापस् त्वया कार्यः कथं चित् पन्नगोत्तम <br>दीप्तदाग्नेः समुत्पन्नं नाशयिष्यामि ते भयम् </div>
<div class="sloka" id="49_sloka24"> <a href="49.htm#49_sloka24">24 </a> <br>brahmadaṇḍaṃ mahāghoraṃ kālāgnisamatejasam<br>nāśayiṣyāmi mātratvaṃ bhayaṃ kārṣīḥ kathaṃ cana<br>ब्रह्मदण्डं महाघोरं कालाग्निसमतेजसम् <br>नाशयिष्यामि मात्रत्वं भयं कार्षीः कथं चन </div>
<div class="sloka" id="49_sloka25"> <a href="49.htm#49_sloka25">25 </a> <br>[s]<br>tataḥ sa vāsuker ghoram apanīya mano jvaram<br>ādhāya cātmano 'ṅgeṣu jagāma tvarito bhṛśam<br>[स्] <br>ततः स वासुकेर् घोरम् अपनीय मनो ज्वरम् <br>आधाय चात्मनो 'ङ्गेषु जगाम त्वरितो भृशम् </div>
<div class="sloka" id="49_sloka26"> <a href="49.htm#49_sloka26">26 </a> <br>janamejayasya taṃ yajñaṃ sarvaiḥ samuditaṃ guṇaiḥ<br>mokṣāya bhujagendrāṇām āstīko dvijasattamaḥ<br>जनमेजयस्य तं यज्ञं सर्वैः समुदितं गुणैः <br>मोक्षाय भुजगेन्द्राणाम् आस्तीको द्विजसत्तमः </div>
<div class="sloka" id="49_sloka27"> <a href="49.htm#49_sloka27">27 </a> <br>sa gatvāpaśyad āstīko yajñāyatanam uttamam<br>vṛtaṃ sadasyair bahubhiḥ sūryavahni samaprabhaiḥ<br>स गत्वापश्यद् आस्तीको यज्ञायतनम् उत्तमम् <br>वृतं सदस्यैर् बहुभिः सूर्यवह्नि समप्रभैः </div></body></html>