<html><body><div class="sloka" id="164_sloka1"> <a href="164.htm#164_sloka1">1 </a> <br>[vai]<br>sa gandharvavacaḥ śrutvā tat tadā bharatarṣabha<br>arjunaḥ parayā prītyā pūrṇacandra ivābabhau<br>[वै] <br>स गन्धर्ववचः श्रुत्वा तत् तदा भरतर्षभ <br>अर्जुनः परया प्रीत्या पूर्णचन्द्र इवाबभु </div>
<div class="sloka" id="164_sloka2"> <a href="164.htm#164_sloka2">2 </a> <br>uvāca ca maheṣvāso gandharvaṃ kurusattamaḥ<br>jātakautūhalo 'tīva vasiṣṭhasya tapobalāt<br>उवाच च महेष्वासो गन्धर्वं कुरुसत्तमः <br>जातकुतूहलो 'तीव वसिष्ठस्य तपोबलात् </div>
<div class="sloka" id="164_sloka3"> <a href="164.htm#164_sloka3">3 </a> <br>vasiṣṭha iti yasyaitad ṛṣer nāma tvayeritam<br>etad icchāmy ahaṃ śrotuṃ yathāvat tad vadasva me<br>वसिष्ठ इति यस्यैतद् ऋषेर् नाम त्वयेरितम् <br>एतद् इच्छाम्य् अहं श्रोतुं यथावत् तद् वदस्व मे </div>
<div class="sloka" id="164_sloka4"> <a href="164.htm#164_sloka4">4 </a> <br>ya eṣa gandharvapate pūrveṣāṃ naḥ purohitaḥ<br>āsīd etan mamācakṣva ka eṣa bhagavān ṛṣiḥ<br>य एष गन्धर्वपते पूर्वेषां नः पुरोहितः <br>आसीद् एतन् ममाचक्ष्व क एष भगवान् ऋषिः </div>
<div class="sloka" id="164_sloka5"> <a href="164.htm#164_sloka5">5 </a> <br>[g]<br>tapasā nirjitau śaśvad ajeyāv amarair api<br>kāmakrodhāv ubhau yasya caraṇau saṃvavāhatuḥ<br>[ग्] <br>तपसा निर्जितु शश्वद् अजेयाव् अमरैर् अपि <br>कामक्रोधाव् उभु यस्य चरणु संववाहतुः </div>
<div class="sloka" id="164_sloka6"> <a href="164.htm#164_sloka6">6 </a> <br>yas tu nocchedanaṃ cakre kuśikānām udāradhīḥ<br>viśvāmitrāparādhena dhārayan manyum uttamam<br>यस् तु नोच्छेदनं चक्रे कुशिकानाम् उदारधीः <br>विश्वामित्रापराधेन धारयन् मन्युम् उत्तमम् </div>
<div class="sloka" id="164_sloka7"> <a href="164.htm#164_sloka7">7 </a> <br>putravyasanasaṃtaptaḥ śaktimān api yaḥ prabhuḥ<br>viśvāmitra vināśāya na mene karma dāruṇam<br>पुत्रव्यसनसंतप्तः शक्तिमान् अपि यः प्रभुः <br>विश्वामित्र विनाशाय न मेने कर्म दारुणम् </div>
<div class="sloka" id="164_sloka8"> <a href="164.htm#164_sloka8">8 </a> <br>mṛtāṃś ca punar āhartuṃ yaḥ saputrān yamakṣayāt<br>kṛtāntaṃ nāticakrāma velām iva mahodadhiḥ<br>मृतांश् च पुनर् आहर्तुं यः सपुत्रान् यमक्षयात् <br>कृतान्तं नातिचक्राम वेलाम् इव महोदधिः </div>
<div class="sloka" id="164_sloka9"> <a href="164.htm#164_sloka9">9 </a> <br>yaṃ prāpya vijitātmānaṃ mahātmānaṃ narādhipāḥ<br>ikṣvākavo mahīpālā lebhire pṛthivīm imām<br>यं प्राप्य विजितात्मानं महात्मानं नराधिपाः <br>इक्ष्वाकवो महीपाला लेभिरे पृथिवीम् इमाम् </div>
<div class="sloka" id="164_sloka10"> <a href="164.htm#164_sloka10">10 </a> <br>purohita varaṃ prāpya vasiṣṭham ṛṣisattamam<br>ījire kratubhiś cāpi nṛpās te kurunandana<br>पुरोहित वरं प्राप्य वसिष्ठम् ऋषिसत्तमम् <br>ईजिरे क्रतुभिश् चापि नृपास् ते कुरुनन्दन </div>
<div class="sloka" id="164_sloka11"> <a href="164.htm#164_sloka11">11 </a> <br>sa hi tāny ājayām āsa sarvān nṛpatisattamān<br>brahmarṣiḥ pāṇḍava śreṣṭha bṛhaspatir ivāmarān<br>स हि तान्य् आजयाम् आस सर्वान् नृपतिसत्तमान् <br>ब्रह्मर्षिः पाण्डव श्रेष्ठ बृहस्पतिर् इवामरान् </div>
<div class="sloka" id="164_sloka12"> <a href="164.htm#164_sloka12">12 </a> <br>tasmād dharmapradhānātmā veda dharmavid īpsitaḥ<br>brāhmaṇo guṇavān kaś cit purodhāḥ pravimṛśyatām<br>तस्माद् धर्मप्रधानात्मा वेद धर्मविद् ईप्सितः <br>ब्राह्मणो गुणवान् कश् चित् पुरोधाः प्रविमृश्यताम् </div>
<div class="sloka" id="164_sloka13"> <a href="164.htm#164_sloka13">13 </a> <br>kṣatriyeṇa hi jātena pṛthivīṃ jetum icchatā<br>pūrvaṃ purohitaḥ kāryaḥ pārtha rājyābhivṛddhaye<br>क्षत्रियेण हि जातेन पृथिवीं जेतुम् इच्छता <br>पूर्वं पुरोहितः कार्यः पार्थ राज्याभिवृद्धये </div></body></html>