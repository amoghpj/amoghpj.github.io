<html><body><div class="sloka" id="206_sloka1"> <a href="206.htm#206_sloka1">1 </a> <br>[vai]<br>taṃ prayāntaṃ mahābāhuṃ kauravāṇāṃ yaśaḥ karam<br>anujagmur mahātmāno brāhmaṇā vedapāragāḥ<br>[वै] <br>तं प्रयान्तं महाबाहुं कुरवाणां यशः करम् <br>अनुजग्मुर् महात्मानो ब्राह्मणा वेदपारगाः </div>
<div class="sloka" id="206_sloka2"> <a href="206.htm#206_sloka2">2 </a> <br>vedavedāṅgavidvāṃsas tathaivādhyātma cintakāḥ<br>caukṣāś ca bhagavad bhaktāḥ sūtāḥ paurāṇikāś ca ye<br>वेदवेदाङ्गविद्वांसस् तथैवाध्यात्म चिन्तकाः <br>चुक्षाश् च भगवद् भक्ताः सूताः पुराणिकाश् च ये </div>
<div class="sloka" id="206_sloka3"> <a href="206.htm#206_sloka3">3 </a> <br>kathakāś cāpare rājañ śramaṇāś ca vanaukasaḥ<br>divyākhyānāni ye cāpi paṭhanti madhuraṃ dvijāḥ<br>कथकाश् चापरे राजञ् श्रमणाश् च वनुकसः <br>दिव्याख्यानानि ये चापि पठन्ति मधुरं द्विजाः </div>
<div class="sloka" id="206_sloka4"> <a href="206.htm#206_sloka4">4 </a> <br>etaiś cānyaiś ca bahubhiḥ sahāyaiḥ pāṇḍunandanaḥ<br>vṛtaḥ ślakṣṇakathaiḥ prāyān marudbhir iva vāsavaḥ<br>एतैश् चान्यैश् च बहुभिः सहायैः पाण्डुनन्दनः <br>वृतः श्लक्ष्णकथैः प्रायान् मरुद्भिर् इव वासवः </div>
<div class="sloka" id="206_sloka5"> <a href="206.htm#206_sloka5">5 </a> <br>ramaṇīyāni citrāṇi vanāni ca sarāṃsi ca<br>saritaḥ sāgarāṃś caiva deśān api ca bhārata<br>रमणीयानि चित्राणि वनानि च सरांसि च <br>सरितः सागरांश् चैव देशान् अपि च भारत </div>
<div class="sloka" id="206_sloka6"> <a href="206.htm#206_sloka6">6 </a> <br>puṇyāni caiva tīrthāni dadarśa bharatarṣabha<br>sa gaṅgā dvāram āsādya niveśam akarot prabhuḥ<br>पुण्यानि चैव तीर्थानि ददर्श भरतर्षभ <br>स गङ्गा द्वारम् आसाद्य निवेशम् अकरोत् प्रभुः </div>
<div class="sloka" id="206_sloka7"> <a href="206.htm#206_sloka7">7 </a> <br>tatra tasyādbhutaṃ karma śṛṇu me janamejaya<br>kṛtavān yad viśuddhātmā pāṇḍūnāṃ pravaro rathī<br>तत्र तस्याद्भुतं कर्म शृणु मे जनमेजय <br>कृतवान् यद् विशुद्धात्मा पाण्डूनां प्रवरो रथी </div>
<div class="sloka" id="206_sloka8"> <a href="206.htm#206_sloka8">8 </a> <br>niviṣṭe tatra kaunteye brāhmaṇeṣu ca bhārata<br>agnihotrāṇi viprās te prāduścakrur anekaśaḥ<br>निविष्टे तत्र कुन्तेये ब्राह्मणेषु च भारत <br>अग्निहोत्राणि विप्रास् ते प्रादुश्चक्रुर् अनेकशः </div>
<div class="sloka" id="206_sloka9"> <a href="206.htm#206_sloka9">9 </a> <br>teṣu prabodhyamāneṣu jvaliteṣu huteṣu ca<br>kṛtapuṣpopahāreṣu tīrāntara gateṣu ca<br>तेषु प्रबोध्यमानेषु ज्वलितेषु हुतेषु च <br>कृतपुष्पोपहारेषु तीरान्तर गतेषु च </div>
<div class="sloka" id="206_sloka10"> <a href="206.htm#206_sloka10">10 </a> <br>kṛtābhiṣekair vidvadbhir niyataiḥ satpathi sthitaiḥ<br>śuśubhe 'tīva tad rājan gaṅgā dvāraṃ mahātmabhiḥ<br>कृताभिषेकैर् विद्वद्भिर् नियतैः सत्पथि स्थितैः <br>शुशुभे 'तीव तद् राजन् गङ्गा द्वारं महात्मभिः </div>
<div class="sloka" id="206_sloka11"> <a href="206.htm#206_sloka11">11 </a> <br>tathā paryākule tasmin niveśe pāṇḍunandanaḥ<br>abhiṣekāya kaunteyo gaṅgām avatatāra ha<br>तथा पर्याकुले तस्मिन् निवेशे पाण्डुनन्दनः <br>अभिषेकाय कुन्तेयो गङ्गाम् अवततार ह </div>
<div class="sloka" id="206_sloka12"> <a href="206.htm#206_sloka12">12 </a> <br>tatrābhiṣekaṃ kṛtvā sa tarpayitvā pitāmahān<br>uttitīrṣur jalād rājann agnikāryacikīrṣayā<br>तत्राभिषेकं कृत्वा स तर्पयित्वा पितामहान् <br>उत्तितीर्षुर् जलाद् राजन्न् अग्निकार्यचिकीर्षया </div>
<div class="sloka" id="206_sloka13"> <a href="206.htm#206_sloka13">13 </a> <br>apakṛṣṭo mahābāhur nāgarājasya kanyayā<br>antarjale mahārāja ulūpyā kāmayānayā<br>अपकृष्टो महाबाहुर् नागराजस्य कन्यया <br>अन्तर्जले महाराज उलूप्या कामयानया </div>
<div class="sloka" id="206_sloka14"> <a href="206.htm#206_sloka14">14 </a> <br>dadarśa pāṇḍavas tatra pāvakaṃ susamāhitam<br>kauravyasyātha nāgasya bhavane paramārcite<br>ददर्श पाण्डवस् तत्र पावकं सुसमाहितम् <br>कुरव्यस्याथ नागस्य भवने परमार्चिते </div>
<div class="sloka" id="206_sloka15"> <a href="206.htm#206_sloka15">15 </a> <br>tatrāgnikāryaṃ kṛtavān kuntīputro dhanaṃjayaḥ<br>aśaṅkamānena hutas tenātuṣyad dhutāśanaḥ<br>तत्राग्निकार्यं कृतवान् कुन्तीपुत्रो धनंजयः <br>अशङ्कमानेन हुतस् तेनातुष्यद् धुताशनः </div>
<div class="sloka" id="206_sloka16"> <a href="206.htm#206_sloka16">16 </a> <br>agnikāryaṃ sa kṛtvā tu nāgarājasutāṃ tadā<br>prahasann iva kaunteya idaṃ vacanam abravīt<br>अग्निकार्यं स कृत्वा तु नागराजसुतां तदा <br>प्रहसन्न् इव कुन्तेय इदं वचनम् अब्रवीत् </div>
<div class="sloka" id="206_sloka17"> <a href="206.htm#206_sloka17">17 </a> <br>kim idaṃ sāhasaṃ bhīru kṛtavaty asi bhāmini<br>kaś cāyaṃ subhago deśaḥ kā ca tvaṃ kasya cātmajā<br>किम् इदं साहसं भीरु कृतवत्य् असि भामिनि <br>कश् चायं सुभगो देशः का च त्वं कस्य चात्मजा </div>
<div class="sloka" id="206_sloka18"> <a href="206.htm#206_sloka18">18 </a> <br>[ūlūpī]<br>airāvata kule jātaḥ kauravyo nāma pannagaḥ<br>tasyāsmi duhitā pārtha ulūpī nāma pannagī<br>[ूलूपी] <br>अैरावत कुले जातः कुरव्यो नाम पन्नगः <br>तस्यास्मि दुहिता पार्थ उलूपी नाम पन्नगी </div>
<div class="sloka" id="206_sloka19"> <a href="206.htm#206_sloka19">19 </a> <br>sāhaṃ tvām abhiṣekārtham avatīrṇaṃ samudragām<br>dṛṣṭavaty eva kaunteya kandarpeṇāsmi mūrcchitā<br>साहं त्वाम् अभिषेकार्थम् अवतीर्णं समुद्रगाम् <br>दृष्टवत्य् एव कुन्तेय कन्दर्पेणास्मि मूर्च्छिता </div>
<div class="sloka" id="206_sloka20"> <a href="206.htm#206_sloka20">20 </a> <br>tāṃ mām anaṅga mathitāṃ tvatkṛte kurunandana<br>ananyāṃ nandayasvādya pradānenātmano rahaḥ<br>तां माम् अनङ्ग मथितां त्वत्कृते कुरुनन्दन <br>अनन्यां नन्दयस्वाद्य प्रदानेनात्मनो रहः </div>
<div class="sloka" id="206_sloka21"> <a href="206.htm#206_sloka21">21 </a> <br>[ārj]<br>brahmacaryam idaṃ bhadre mama dvādaśa vārṣikam<br>dharmarājena cādiṣṭaṃ nāham asmi svayaṃ vaśaḥ<br>[ार्ज्] <br>ब्रह्मचर्यम् इदं भद्रे मम द्वादश वार्षिकम् <br>धर्मराजेन चादिष्टं नाहम् अस्मि स्वयं वशः </div>
<div class="sloka" id="206_sloka22"> <a href="206.htm#206_sloka22">22 </a> <br>tava cāpi priyaṃ kartum icchāmi jalacāriṇi<br>anṛtaṃ noktapūrvaṃ ca mayā kiṃ cana karhi cit<br>तव चापि प्रियं कर्तुम् इच्छामि जलचारिणि <br>अनृतं नोक्तपूर्वं च मया किं चन कर्हि चित् </div>
<div class="sloka" id="206_sloka23"> <a href="206.htm#206_sloka23">23 </a> <br>kathaṃ ca nānṛtaṃ tat syāt tava cāpi priyaṃ bhavet<br>na ca pīḍyeta me dharmas tathā kuryāṃ bhujaṃgame<br>कथं च नानृतं तत् स्यात् तव चापि प्रियं भवेत् <br>न च पीड्येत मे धर्मस् तथा कुर्यां भुजंगमे </div>
<div class="sloka" id="206_sloka24"> <a href="206.htm#206_sloka24">24 </a> <br>[ūlūpī]<br>jānāmy ahaṃ pāṇḍaveya yathā carasi medinīm<br>yathā ca te brahmacaryam idam ādiṣṭavān guruḥ<br>[ूलूपी] <br>जानाम्य् अहं पाण्डवेय यथा चरसि मेदिनीम् <br>यथा च ते ब्रह्मचर्यम् इदम् आदिष्टवान् गुरुः </div>
<div class="sloka" id="206_sloka25"> <a href="206.htm#206_sloka25">25 </a> <br>parasparaṃ vartamānān drupadasyātmajāṃ prati<br>yo no 'nupraviśen mohāt sa no dvādaśa vārṣikam<br>vanecared brahmacaryam iti vaḥ samayaḥ kṛtaḥ<br>परस्परं वर्तमानान् द्रुपदस्यात्मजां प्रति <br>यो नो 'नुप्रविशेन् मोहात् स नो द्वादश वार्षिकम् <br>वनेचरेद् ब्रह्मचर्यम् इति वः समयः कृतः </div>
<div class="sloka" id="206_sloka26"> <a href="206.htm#206_sloka26">26 </a> <br>tad idaṃ draupadīhetor anyonyasya pravāsanam<br>kṛtaṃ vas tatra dharmārtham atra dharmo na duṣyati<br>तद् इदं द्रुपदीहेतोर् अन्योन्यस्य प्रवासनम् <br>कृतं वस् तत्र धर्मार्थम् अत्र धर्मो न दुष्यति </div>
<div class="sloka" id="206_sloka27"> <a href="206.htm#206_sloka27">27 </a> <br>paritrāṇaṃ ca kartavyam ārtānāṃ pṛthulocana<br>kṛtvā mama paritrāṇaṃ tava dharmo na lupyate<br>परित्राणं च कर्तव्यम् आर्तानां पृथुलोचन <br>कृत्वा मम परित्राणं तव धर्मो न लुप्यते </div>
<div class="sloka" id="206_sloka28"> <a href="206.htm#206_sloka28">28 </a> <br>yadi vāpy asya dharmasya sūkṣmo 'pi syād vyatikramaḥ<br>sa ca te dharma eva syād dāttvā prāṇān mamārjuna<br>यदि वाप्य् अस्य धर्मस्य सूक्ष्मो 'पि स्याद् व्यतिक्रमः <br>स च ते धर्म एव स्याद् दात्त्वा प्राणान् ममार्जुन </div>
<div class="sloka" id="206_sloka29"> <a href="206.htm#206_sloka29">29 </a> <br>bhaktāṃ bhajasya māṃ pārtha satām etan mataṃ prabho<br>na kariṣyasi ced evaṃ mṛtāṃ mām upadhāraya<br>भक्तां भजस्य मां पार्थ सताम् एतन् मतं प्रभो <br>न करिष्यसि चेद् एवं मृतां माम् उपधारय </div>
<div class="sloka" id="206_sloka30"> <a href="206.htm#206_sloka30">30 </a> <br>prāṇadānān mahābāho cara dharmam anuttamam<br>śaraṇaṃ ca prapannāsmi tvām adya puruṣottama<br>प्राणदानान् महाबाहो चर धर्मम् अनुत्तमम् <br>शरणं च प्रपन्नास्मि त्वाम् अद्य पुरुषोत्तम </div>
<div class="sloka" id="206_sloka31"> <a href="206.htm#206_sloka31">31 </a> <br>dīnān anāthān kaunteya parirakṣasi nityaśaḥ<br>sāhaṃ śaraṇam abhyemi roravīmi ca duḥkhitā<br>दीनान् अनाथान् कुन्तेय परिरक्षसि नित्यशः <br>साहं शरणम् अभ्येमि रोरवीमि च दुःखिता </div>
<div class="sloka" id="206_sloka32"> <a href="206.htm#206_sloka32">32 </a> <br>yāce tvām abhikāmāhaṃ tasmāt kuru mama priyam<br>sa tvam ātmapradānena sakāmāṃ kartum arhasi<br>याचे त्वाम् अभिकामाहं तस्मात् कुरु मम प्रियम् <br>स त्वम् आत्मप्रदानेन सकामां कर्तुम् अर्हसि </div>
<div class="sloka" id="206_sloka33"> <a href="206.htm#206_sloka33">33 </a> <br>[vai]<br>evam uktas tu kaunteyaḥ pannageśvara kanyayā<br>kṛtavāṃs tat tathā sarvaṃ dharmam uddiśya kāraṇam<br>[वै] <br>एवम् उक्तस् तु कुन्तेयः पन्नगेश्वर कन्यया <br>कृतवांस् तत् तथा सर्वं धर्मम् उद्दिश्य कारणम् </div></body></html>