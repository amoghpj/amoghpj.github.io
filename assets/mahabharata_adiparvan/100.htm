<html><body><div class="sloka" id="100_sloka1"> <a href="100.htm#100_sloka1">1 </a> <br>[v]<br>tataḥ satyavatī kāle vadhūṃ snātām ṛtau tadā<br>saṃveśayantī śayane śanakair vākyam abravīt<br>[व्] <br>ततः सत्यवती काले वधूं स्नाताम् ऋतु तदा <br>संवेशयन्ती शयने शनकैर् वाक्यम् अब्रवीत् </div>
<div class="sloka" id="100_sloka2"> <a href="100.htm#100_sloka2">2 </a> <br>kausalye devaras te 'sti so 'dya tvānupravekṣyati<br>apramattā pratīkṣainaṃ niśīthe āgamiṣyati<br>कुसल्ये देवरस् ते 'स्ति सो 'द्य त्वानुप्रवेक्ष्यति <br>अप्रमत्ता प्रतीक्षैनं निशीथे आगमिष्यति </div>
<div class="sloka" id="100_sloka3"> <a href="100.htm#100_sloka3">3 </a> <br>śvaśrvās tad vacanaśrutvā śayānā śayane śubhe<br>sācintayat tadā bhīṣmam anyāṃś ca kurupuṃgavān<br>श्वश्र्वास् तद् वचनश्रुत्वा शयाना शयने शुभे <br>साचिन्तयत् तदा भीष्मम् अन्यांश् च कुरुपुंगवान् </div>
<div class="sloka" id="100_sloka4"> <a href="100.htm#100_sloka4">4 </a> <br>tato 'mbikāyāṃ prathamaṃ niyuktaḥ satyavāg ṛṣiḥ<br>dīpyamāneṣu dīpeṣu śayanaṃ praviveśa ha<br>ततो 'म्बिकायां प्रथमं नियुक्तः सत्यवाग् ऋषिः <br>दीप्यमानेषु दीपेषु शयनं प्रविवेश ह </div>
<div class="sloka" id="100_sloka5"> <a href="100.htm#100_sloka5">5 </a> <br>tasya kṛṣṇasya kapilā jaṭā dīpte ca locane<br>babhrūṇi caiva śmaśrūṇi dṛṣṭvā devī nyamīlayat<br>तस्य कृष्णस्य कपिला जटा दीप्ते च लोचने <br>बभ्रूणि चैव श्मश्रूणि दृष्ट्वा देवी न्यमीलयत् </div>
<div class="sloka" id="100_sloka6"> <a href="100.htm#100_sloka6">6 </a> <br>saṃbabhūva tayā rātrau mātuḥ priyacikīrṣayā<br>bhayāt kāśisutā taṃ tu nāśaknod abhivīkṣitum<br>संबभूव तया रात्रु मातुः प्रियचिकीर्षया <br>भयात् काशिसुता तं तु नाशक्नोद् अभिवीक्षितुम् </div>
<div class="sloka" id="100_sloka7"> <a href="100.htm#100_sloka7">7 </a> <br>tato niṣkrāntam āsādya mātāputram athābravīt<br>apy asyāṃ guṇavān putra rājaputro bhaviṣyati<br>ततो निष्क्रान्तम् आसाद्य मातापुत्रम् अथाब्रवीत् <br>अप्य् अस्यां गुणवान् पुत्र राजपुत्रो भविष्यति </div>
<div class="sloka" id="100_sloka8"> <a href="100.htm#100_sloka8">8 </a> <br>niśamya tad vaco mātur vyāsaḥ paramabuddhimān<br>provācātīndriya jñāno vidhinā saṃpracoditaḥ<br>निशम्य तद् वचो मातुर् व्यासः परमबुद्धिमान् <br>प्रोवाचातीन्द्रिय ज्ञानो विधिना संप्रचोदितः </div>
<div class="sloka" id="100_sloka9"> <a href="100.htm#100_sloka9">9 </a> <br>nāgāyuga samaprāṇo vidvān rājarṣisattamaḥ<br>mahābhāgo mahāvīryo mahābuddhir bhaviṣyati<br>नागायुग समप्राणो विद्वान् राजर्षिसत्तमः <br>महाभागो महावीर्यो महाबुद्धिर् भविष्यति </div>
<div class="sloka" id="100_sloka10"> <a href="100.htm#100_sloka10">10 </a> <br>tasya cāpi śataṃ putrā bhaviṣyanti mahābalāḥ<br>kiṃ tu mātuḥ sa vaiguṇyād andha eva bhaviṣyati<br>तस्य चापि शतं पुत्रा भविष्यन्ति महाबलाः <br>किं तु मातुः स वैगुण्याद् अन्ध एव भविष्यति </div>
<div class="sloka" id="100_sloka11"> <a href="100.htm#100_sloka11">11 </a> <br>tasya tad vacanaṃ śrutvā mātāputram athābravīt<br>nāndhaḥ kurūṇāṃ nṛpatir anurūpas tapodhana<br>तस्य तद् वचनं श्रुत्वा मातापुत्रम् अथाब्रवीत् <br>नान्धः कुरूणां नृपतिर् अनुरूपस् तपोधन </div>
<div class="sloka" id="100_sloka12"> <a href="100.htm#100_sloka12">12 </a> <br>jñātivaṃśasya goptāraṃ pitṝṇāṃ vaṃśavardhanam<br>dvitīyaṃ kuruvaṃśasya rājānaṃ dātum arhasi<br>ज्ञातिवंशस्य गोप्तारं पितঘणां वंशवर्धनम् <br>द्वितीयं कुरुवंशस्य राजानं दातुम् अर्हसि </div>
<div class="sloka" id="100_sloka13"> <a href="100.htm#100_sloka13">13 </a> <br>sa tatheti pratijñāya niścakrāma mahātapāḥ<br>sāpi kālena kausalyā suṣuve 'ndhaṃ tam ātmajam<br>स तथेति प्रतिज्ञाय निश्चक्राम महातपाः <br>सापि कालेन कुसल्या सुषुवे 'न्धं तम् आत्मजम् </div>
<div class="sloka" id="100_sloka14"> <a href="100.htm#100_sloka14">14 </a> <br>punar eva tu sā devī paribhāṣya snuṣāṃ tataḥ<br>ṛṣim āvāhayat satyā yathāpūrvam aninditā<br>पुनर् एव तु सा देवी परिभाष्य स्नुषां ततः <br>ऋषिम् आवाहयत् सत्या यथापूर्वम् अनिन्दिता </div>
<div class="sloka" id="100_sloka15"> <a href="100.htm#100_sloka15">15 </a> <br>tatas tenaiva vidhinā maharṣis tām apadyata<br>ambālikām athābhyāgād ṛṣiṃ dṛṣṭvā ca sāpi tam<br>viṣaṇṇā pāṇḍusaṃkāśā samapadyata bhārata<br>ततस् तेनैव विधिना महर्षिस् ताम् अपद्यत <br>अम्बालिकाम् अथाभ्यागाद् ऋषिं दृष्ट्वा च सापि तम् <br>विषण्णा पाण्डुसंकाशा समपद्यत भारत </div>
<div class="sloka" id="100_sloka16"> <a href="100.htm#100_sloka16">16 </a> <br>tāṃ bhītāṃ pāṇḍusaṃkāśāṃ viṣaṇṇāṃ prekṣya pārthiva<br>vyāsaḥ satyavatī putra idaṃ vacanam abravīt<br>तां भीतां पाण्डुसंकाशां विषण्णां प्रेक्ष्य पार्थिव <br>व्यासः सत्यवती पुत्र इदं वचनम् अब्रवीत् </div>
<div class="sloka" id="100_sloka17"> <a href="100.htm#100_sloka17">17 </a> <br>yasmāt pāṇḍutvam āpannā virūpaṃ prekṣya mām api<br>tasmād eṣa sutas tubhyaṃ pāṇḍur eva bhaviṣyati<br>यस्मात् पाण्डुत्वम् आपन्ना विरूपं प्रेक्ष्य माम् अपि <br>तस्माद् एष सुतस् तुभ्यं पाण्डुर् एव भविष्यति </div>
<div class="sloka" id="100_sloka18"> <a href="100.htm#100_sloka18">18 </a> <br>nāma cāsya tad eveha bhaviṣyati śubhānane<br>ity uktvā sa nirākrāmad bhagavān ṛṣisattamaḥ<br>नाम चास्य तद् एवेह भविष्यति शुभानने <br>इत्य् उक्त्वा स निराक्रामद् भगवान् ऋषिसत्तमः </div>
<div class="sloka" id="100_sloka19"> <a href="100.htm#100_sloka19">19 </a> <br>tato niṣkrāntam ālokya satyā putram abhāṣata<br>śaśaṃsa sa punar mātre tasya bālasya pāṇḍutām<br>ततो निष्क्रान्तम् आलोक्य सत्या पुत्रम् अभाषत <br>शशंस स पुनर् मात्रे तस्य बालस्य पाण्डुताम् </div>
<div class="sloka" id="100_sloka20"> <a href="100.htm#100_sloka20">20 </a> <br>taṃ mātā punar evānyam ekaṃ putram ayācata<br>tatheti ca maharṣis tāṃ mātaraṃ pratyabhāṣata<br>तं माता पुनर् एवान्यम् एकं पुत्रम् अयाचत <br>तथेति च महर्षिस् तां मातरं प्रत्यभाषत </div>
<div class="sloka" id="100_sloka21"> <a href="100.htm#100_sloka21">21 </a> <br>tataḥ kumāraṃ sā devī prāptakālam ajījanat<br>pāṇḍuṃ lakṣaṇasaṃpannaṃ dīpyamānam iva śriyā<br>tasya putrā maheṣvāsā jajñire pañca pāṇḍavāḥ<br>ततः कुमारं सा देवी प्राप्तकालम् अजीजनत् <br>पाण्डुं लक्षणसंपन्नं दीप्यमानम् इव श्रिया <br>तस्य पुत्रा महेष्वासा जज्ञिरे पञ्च पाण्डवाः </div>
<div class="sloka" id="100_sloka22"> <a href="100.htm#100_sloka22">22 </a> <br>ṛtukāle tato jyeṣṭhāṃ vadhūṃ tasmai nyayojayat<br>sā tu rūpaṃ ca gandhaṃ ca maharṣeḥ pravicintya tam<br>nākarod vacanaṃ devyā bhayāt surasutopamā<br>ऋतुकाले ततो ज्येष्ठां वधूं तस्मै न्ययोजयत् <br>सा तु रूपं च गन्धं च महर्षेः प्रविचिन्त्य तम् <br>नाकरोद् वचनं देव्या भयात् सुरसुतोपमा </div>
<div class="sloka" id="100_sloka23"> <a href="100.htm#100_sloka23">23 </a> <br>tataḥ svair bhūṣaṇair dāsīṃ bhūṣayitvāpsara upamām<br>preṣayām āsa kṛṣṇāya tataḥ kāśipateḥ sutā<br>ततः स्वैर् भूषणैर् दासीं भूषयित्वाप्सर उपमाम् <br>प्रेषयाम् आस कृष्णाय ततः काशिपतेः सुता </div>
<div class="sloka" id="100_sloka24"> <a href="100.htm#100_sloka24">24 </a> <br>dāsī ṛṣim anuprāptaṃ pratyudgamyābhivādya ca<br>saṃviveśābhyanujñātā satkṛtyopacacāra ha<br>दासी ऋषिम् अनुप्राप्तं प्रत्युद्गम्याभिवाद्य च <br>संविवेशाभ्यनुज्ञाता सत्कृत्योपचचार ह </div>
<div class="sloka" id="100_sloka25"> <a href="100.htm#100_sloka25">25 </a> <br>kāmopabhogena tu sa tasyāṃ tuṣṭim agād ṛṣiḥ<br>tayā sahoṣito rātriṃ maharṣiḥ prīyamāṇayā<br>कामोपभोगेन तु स तस्यां तुष्टिम् अगाद् ऋषिः <br>तया सहोषितो रात्रिं महर्षिः प्रीयमाणया </div>
<div class="sloka" id="100_sloka26"> <a href="100.htm#100_sloka26">26 </a> <br>uttiṣṭhann abravīd enām abhujiṣyā bhaviṣyasi<br>ayaṃ ca te śubhe garbhaḥ śrīmān udaram āgataḥ<br>dharmātmā bhavitā loke sarvabuddhimatāṃ varaḥ<br>उत्तिष्ठन्न् अब्रवीद् एनाम् अभुजिष्या भविष्यसि <br>अयं च ते शुभे गर्भः श्रीमान् उदरम् आगतः <br>धर्मात्मा भविता लोके सर्वबुद्धिमतां वरः </div>
<div class="sloka" id="100_sloka27"> <a href="100.htm#100_sloka27">27 </a> <br>sa jajñe viduro nāma kṛṣṇadvaipāyanātmajaḥ<br>dhṛtarāṣṭrasya ca bhrātā pāṇḍoś cāmitabuddhimān<br>स जज्ञे विदुरो नाम कृष्णद्वैपायनात्मजः <br>धृतराष्ट्रस्य च भ्राता पाण्डोश् चामितबुद्धिमान् </div>
<div class="sloka" id="100_sloka28"> <a href="100.htm#100_sloka28">28 </a> <br>dharmo vidura rūpeṇa śāpāt tasya mahātmanaḥ<br>māṇḍavyasyārtha tattvajñaḥ kāmakrodhavivarjitaḥ<br>धर्मो विदुर रूपेण शापात् तस्य महात्मनः <br>माण्डव्यस्यार्थ तत्त्वज्ञः कामक्रोधविवर्जितः </div>
<div class="sloka" id="100_sloka29"> <a href="100.htm#100_sloka29">29 </a> <br>sa dharmasyānṛṇo bhūtvā punar mātrā sametya ca<br>tasyai garbhaṃ samāvedya tatraivāntaradhīyata<br>स धर्मस्यानृणो भूत्वा पुनर् मात्रा समेत्य च <br>तस्यै गर्भं समावेद्य तत्रैवान्तरधीयत </div></body></html>