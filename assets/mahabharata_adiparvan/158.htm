<html><body><div class="sloka" id="158_sloka1"> <a href="158.htm#158_sloka1">1 </a> <br>[vai]<br>te pratasthuḥ puraskṛtya mātaraṃ puruṣarṣabhāḥ<br>samair udaṅmukhair mārgair yathoddiṣṭaṃ paraṃtapāḥ<br>[वै] <br>ते प्रतस्थुः पुरस्कृत्य मातरं पुरुषर्षभाः <br>समैर् उदङ्मुखैर् मार्गैर् यथोद्दिष्टं परंतपाः </div>
<div class="sloka" id="158_sloka2"> <a href="158.htm#158_sloka2">2 </a> <br>te gacchantas tv ahorātraṃ tīrthaṃ somaśravāyaṇam<br>āseduḥ puruṣavyāghrā gaṅgāyāṃ pāṇḍunandanāḥ<br>ते गच्छन्तस् त्व् अहोरात्रं तीर्थं सोमश्रवायणम् <br>आसेदुः पुरुषव्याघ्रा गङ्गायां पाण्डुनन्दनाः </div>
<div class="sloka" id="158_sloka3"> <a href="158.htm#158_sloka3">3 </a> <br>ulmukaṃ tu samudyamya teṣām agre dhanaṃjayaḥ<br>prakāśārthaṃ yayau tatra rakṣārthaṃ ca mahāyaśāḥ<br>उल्मुकं तु समुद्यम्य तेषाम् अग्रे धनंजयः <br>प्रकाशार्थं ययु तत्र रक्षार्थं च महायशाः </div>
<div class="sloka" id="158_sloka4"> <a href="158.htm#158_sloka4">4 </a> <br>tatra gaṅgā jale ramye vivikte krīḍayan striyaḥ<br>īrṣyur gandharvarājaḥ sma jalakrīḍām upāgataḥ<br>तत्र गङ्गा जले रम्ये विविक्ते क्रीडयन् स्त्रियः <br>ईर्ष्युर् गन्धर्वराजः स्म जलक्रीडाम् उपागतः </div>
<div class="sloka" id="158_sloka5"> <a href="158.htm#158_sloka5">5 </a> <br>śabdaṃ teṣāṃ sa śuśrāva nadīṃ samupasarpatām<br>tena śabdena cāviṣṭaś cukrodha balavad balī<br>शब्दं तेषां स शुश्राव नदीं समुपसर्पताम् <br>तेन शब्देन चाविष्टश् चुक्रोध बलवद् बली </div>
<div class="sloka" id="158_sloka6"> <a href="158.htm#158_sloka6">6 </a> <br>sa dṛṣṭvā pāṇḍavāṃs tatra saha mātrā paraṃtapān<br>visphārayan dhanur ghoram idaṃ vacanam avravīt<br>स दृष्ट्वा पाण्डवांस् तत्र सह मात्रा परंतपान् <br>विस्फारयन् धनुर् घोरम् इदं वचनम् अव्रवीत् </div>
<div class="sloka" id="158_sloka7"> <a href="158.htm#158_sloka7">7 </a> <br>saṃdhyā saṃrajyate ghorā pūrvarātrāgameṣu yā<br>aśītibhis truṭair hīnaṃ taṃ muhūrtaṃ pracakṣate<br>संध्या संरज्यते घोरा पूर्वरात्रागमेषु या <br>अशीतिभिस् त्रुटैर् हीनं तं मुहूर्तं प्रचक्षते </div>
<div class="sloka" id="158_sloka8"> <a href="158.htm#158_sloka8">8 </a> <br>vihitaṃ kāmacārāṇāṃ yakṣagandharvarakṣasām<br>śeṣam anyan manuṣyāṇāṃ kāmacāram iha smṛtam<br>विहितं कामचाराणां यक्षगन्धर्वरक्षसाम् <br>शेषम् अन्यन् मनुष्याणां कामचारम् इह स्मृतम् </div>
<div class="sloka" id="158_sloka9"> <a href="158.htm#158_sloka9">9 </a> <br>lobhāt pracāraṃ caratas tāsu velāsu vai narān<br>upakrāntā nigṛhṇīmo rākṣasaiḥ saha bāliśān<br>लोभात् प्रचारं चरतस् तासु वेलासु वै नरान् <br>उपक्रान्ता निगृह्णीमो राक्षसैः सह बालिशान् </div>
<div class="sloka" id="158_sloka10"> <a href="158.htm#158_sloka10">10 </a> <br>tato rātrau prāpnuvato jalaṃ brahmavido janāḥ<br>garhayanti narān sarvān balasthān nṛpatīn api<br>ततो रात्रु प्राप्नुवतो जलं ब्रह्मविदो जनाः <br>गर्हयन्ति नरान् सर्वान् बलस्थान् नृपतीन् अपि </div>
<div class="sloka" id="158_sloka11"> <a href="158.htm#158_sloka11">11 </a> <br>ārāt tiṣṭhata mā mahyaṃ samīpam upasarpata<br>kasmān māṃ nābhijānīta prāptaṃ bhāgīrathī jalam<br>आरात् तिष्ठत मा मह्यं समीपम् उपसर्पत <br>कस्मान् मां नाभिजानीत प्राप्तं भागीरथी जलम् </div>
<div class="sloka" id="158_sloka12"> <a href="158.htm#158_sloka12">12 </a> <br>aṅgāraparṇaṃ gandharvaṃ vittamāṃ svabalāśrayam<br>ahaṃ hi mānī cerṣyuś ca kuberasya priyaḥ sakhā<br>अङ्गारपर्णं गन्धर्वं वित्तमां स्वबलाश्रयम् <br>अहं हि मानी चेर्ष्युश् च कुबेरस्य प्रियः सखा </div>
<div class="sloka" id="158_sloka13"> <a href="158.htm#158_sloka13">13 </a> <br>aṅgāraparṇam iti ca khyataṃ vanam idaṃ mama<br>anu gaṅgāṃ ca vākāṃ ca citraṃ yatra vasāmy aham<br>अङ्गारपर्णम् इति च ख्यतं वनम् इदं मम <br>अनु गङ्गां च वाकां च चित्रं यत्र वसाम्य् अहम् </div>
<div class="sloka" id="158_sloka14"> <a href="158.htm#158_sloka14">14 </a> <br>na kuṇapāḥ śṛṅgiṇo vā na devā na ca mānuṣāḥ<br>idaṃ samupasarpanti tat kiṃ samupasarpatha<br>न कुणपाः शृङ्गिणो वा न देवा न च मानुषाः <br>इदं समुपसर्पन्ति तत् किं समुपसर्पथ </div>
<div class="sloka" id="158_sloka15"> <a href="158.htm#158_sloka15">15 </a> <br>[ārj]<br>samudre himavatpārśve nadyām asyāṃ ca durmate<br>rātrāv ahani saṃdhyau ca kasya kḷptaḥ parigrahaḥ<br>[ार्ज्] <br>समुद्रे हिमवत्पार्श्वे नद्याम् अस्यां च दुर्मते <br>रात्राव् अहनि संध्यु च कस्य कॄप्तः परिग्रहः </div>
<div class="sloka" id="158_sloka16"> <a href="158.htm#158_sloka16">16 </a> <br>vayaṃ ca śaktisaṃpannā akāle tvām adhṛṣṇumaḥ<br>aśaktā hi kṣaṇe krūre yuṣmān arcanti mānavāḥ<br>वयं च शक्तिसंपन्ना अकाले त्वाम् अधृष्णुमः <br>अशक्ता हि क्षणे क्रूरे युष्मान् अर्चन्ति मानवाः </div>
<div class="sloka" id="158_sloka17"> <a href="158.htm#158_sloka17">17 </a> <br>purā himavataś caiṣā hemaśṛṅgād viniḥsṛtā<br>gaṅgā gatvā samudrāmbhaḥ saptadhā pratipadyate<br>पुरा हिमवतश् चैषा हेमशृङ्गाद् विनिःसृता <br>गङ्गा गत्वा समुद्राम्भः सप्तधा प्रतिपद्यते </div>
<div class="sloka" id="158_sloka18"> <a href="158.htm#158_sloka18">18 </a> <br>iyaṃ bhūtvā caikavaprā śucir ākāśagā punaḥ<br>deveṣu gaṅgā gandharva prāpnoty alaka nandatām<br>इयं भूत्वा चैकवप्रा शुचिर् आकाशगा पुनः <br>देवेषु गङ्गा गन्धर्व प्राप्नोत्य् अलक नन्दताम् </div>
<div class="sloka" id="158_sloka19"> <a href="158.htm#158_sloka19">19 </a> <br>tathā pitṝn vaitaraṇī dustarā pāpakarmabhiḥ<br>gaṅgā bhavati gandharva yathā dvaipāyano 'bravīt<br>तथा पितঘन् वैतरणी दुस्तरा पापकर्मभिः <br>गङ्गा भवति गन्धर्व यथा द्वैपायनो 'ब्रवीत् </div>
<div class="sloka" id="158_sloka20"> <a href="158.htm#158_sloka20">20 </a> <br>asaṃbādhā deva nadī svargasaṃpādanī śubhā<br>katham icchasi tāṃ roddhuṃ naiṣa dharmaḥ sanātanaḥ<br>असंबाधा देव नदी स्वर्गसंपादनी शुभा <br>कथम् इच्छसि तां रोद्धुं नैष धर्मः सनातनः </div>
<div class="sloka" id="158_sloka21"> <a href="158.htm#158_sloka21">21 </a> <br>anivāryam asaṃbādhaṃ tava vācā kathaṃ vayam<br>na spṛśema yathākāmaṃ puṇyaṃ bhāgīrathī jalam<br>अनिवार्यम् असंबाधं तव वाचा कथं वयम् <br>न स्पृशेम यथाकामं पुण्यं भागीरथी जलम् </div>
<div class="sloka" id="158_sloka22"> <a href="158.htm#158_sloka22">22 </a> <br>[vai]<br>aṅgāraparṇas tac chrutvā kruddha ānamya kārmukam<br>mumoca sāyakān dīptān ahīn āśīviṣān iva<br>[वै] <br>अङ्गारपर्णस् तच् छ्रुत्वा क्रुद्ध आनम्य कार्मुकम् <br>मुमोच सायकान् दीप्तान् अहीन् आशीविषान् इव </div>
<div class="sloka" id="158_sloka23"> <a href="158.htm#158_sloka23">23 </a> <br>ulmukaṃ bhrāmayaṃs tūrṇaṃ pāṇḍavaś carma cottamam<br>vyapovāha śarāṃs tasya sarvān eva dhanaṃjayaḥ<br>उल्मुकं भ्रामयंस् तूर्णं पाण्डवश् चर्म चोत्तमम् <br>व्यपोवाह शरांस् तस्य सर्वान् एव धनंजयः </div>
<div class="sloka" id="158_sloka24"> <a href="158.htm#158_sloka24">24 </a> <br>[ārj]<br>bibhīṣikaiṣā gandharva nāstrajñeṣu prayujyate<br>astrajñeṣu prayuktaiṣā phenavat pravilīyate<br>[ार्ज्] <br>बिभीषिकैषा गन्धर्व नास्त्रज्ञेषु प्रयुज्यते <br>अस्त्रज्ञेषु प्रयुक्तैषा फेनवत् प्रविलीयते </div>
<div class="sloka" id="158_sloka25"> <a href="158.htm#158_sloka25">25 </a> <br>mānuṣān ati gandharvān sarvān gandharva lakṣaye<br>tasmād astreṇa divyena yotsye 'haṃ na tu māyayā<br>मानुषान् अति गन्धर्वान् सर्वान् गन्धर्व लक्षये <br>तस्माद् अस्त्रेण दिव्येन योत्स्ये 'हं न तु मायया </div>
<div class="sloka" id="158_sloka26"> <a href="158.htm#158_sloka26">26 </a> <br>purāstram idam āgneyaṃ prādāt kila bṛhaspatiḥ<br>bharadvājasya gandharva guruputraḥ śatakratoḥ<br>पुरास्त्रम् इदम् आग्नेयं प्रादात् किल बृहस्पतिः <br>भरद्वाजस्य गन्धर्व गुरुपुत्रः शतक्रतोः </div>
<div class="sloka" id="158_sloka27"> <a href="158.htm#158_sloka27">27 </a> <br>bharadvājād agniveśyo agniveśyād gurur mama<br>sa tv idaṃ mahyam adadād droṇo brāhmaṇasattamaḥ<br>भरद्वाजाद् अग्निवेश्यो अग्निवेश्याद् गुरुर् मम <br>स त्व् इदं मह्यम् अददाद् द्रोणो ब्राह्मणसत्तमः </div>
<div class="sloka" id="158_sloka28"> <a href="158.htm#158_sloka28">28 </a> <br>[vai]<br>ity uktvā pāṇḍavaḥ kruddho gandharvāya mumoca ha<br>pradīptam astram āgneyaṃ dadāhāsya rathaṃ tu tat<br>[वै] <br>इत्य् उक्त्वा पाण्डवः क्रुद्धो गन्धर्वाय मुमोच ह <br>प्रदीप्तम् अस्त्रम् आग्नेयं ददाहास्य रथं तु तत् </div>
<div class="sloka" id="158_sloka29"> <a href="158.htm#158_sloka29">29 </a> <br>virathaṃ viplutaṃ taṃ tu sa gandharvaṃ mahābalam<br>astratejaḥ pramūḍhaṃ ca prapatantam avāṅmukham<br>विरथं विप्लुतं तं तु स गन्धर्वं महाबलम् <br>अस्त्रतेजः प्रमूढं च प्रपतन्तम् अवाङ्मुखम् </div>
<div class="sloka" id="158_sloka30"> <a href="158.htm#158_sloka30">30 </a> <br>śiroruheṣu jagrāha mālyavatsu dhanaṃjayaḥ<br>bhrātṝn prati cakarṣātha so 'strapātād acetasam<br>शिरोरुहेषु जग्राह माल्यवत्सु धनंजयः <br>भ्रातঘन् प्रति चकर्षाथ सो 'स्त्रपाताद् अचेतसम् </div>
<div class="sloka" id="158_sloka31"> <a href="158.htm#158_sloka31">31 </a> <br>yudhiṣṭhiraṃ tasya bhāryā prapede śaraṇārthinī<br>nāmnā kumbhīnasī nāma patitrāṇam abhīpsatī<br>युधिष्ठिरं तस्य भार्या प्रपेदे शरणार्थिनी <br>नाम्ना कुम्भीनसी नाम पतित्राणम् अभीप्सती </div>
<div class="sloka" id="158_sloka32"> <a href="158.htm#158_sloka32">32 </a> <br>[gandharvī]<br>trāhi tvaṃ māṃ mahārāja patiṃ cemaṃ vimuñca me<br>gandharvīṃ śaraṇaṃ prāptāṃ nāmnā kumbīnasīṃ prabho<br>[गन्धर्वी] <br>त्राहि त्वं मां महाराज पतिं चेमं विमुञ्च मे <br>गन्धर्वीं शरणं प्राप्तां नाम्ना कुम्बीनसीं प्रभो </div>
<div class="sloka" id="158_sloka33"> <a href="158.htm#158_sloka33">33 </a> <br>[y]<br>yuddhe jitaṃ yaśo hīnaṃ strī nātham aparākramam<br>ko nu hanyād ripuṃ tvādṛṅ muñcemaṃ ripusūdana<br>[य्] <br>युद्धे जितं यशो हीनं स्त्री नाथम् अपराक्रमम् <br>को नु हन्याद् रिपुं त्वादृङ् मुञ्चेमं रिपुसूदन </div>
<div class="sloka" id="158_sloka34"> <a href="158.htm#158_sloka34">34 </a> <br>[ārj]<br>aṅgemaṃ pratipadyasva gaccha gandharva mā śucaḥ<br>pradiśaty abhayaṃ te 'dya kururājo yudhiṣṭhiraḥ<br>[ार्ज्] <br>अङ्गेमं प्रतिपद्यस्व गच्छ गन्धर्व मा शुचः <br>प्रदिशत्य् अभयं ते 'द्य कुरुराजो युधिष्ठिरः </div>
<div class="sloka" id="158_sloka35"> <a href="158.htm#158_sloka35">35 </a> <br>[g]<br>jito 'haṃ pūrvakaṃ nāma muñcāmy aṅgāraparṇatām<br>na ca ślāghe balenādya na nāmnā janasaṃsadi<br>[ग्] <br>जितो 'हं पूर्वकं नाम मुञ्चाम्य् अङ्गारपर्णताम् <br>न च श्लाघे बलेनाद्य न नाम्ना जनसंसदि </div>
<div class="sloka" id="158_sloka36"> <a href="158.htm#158_sloka36">36 </a> <br>sādhv imaṃ labdhavāṁl lābhaṃ yo 'haṃ divyāstradhāriṇam<br>gāndharvyā māyayā yoddhum icchāmi vayasā varam<br>साध्व् इमं लब्धवाṁल् लाभं यो 'हं दिव्यास्त्रधारिणम् <br>गान्धर्व्या मायया योद्धुम् इच्छामि वयसा वरम् </div>
<div class="sloka" id="158_sloka37"> <a href="158.htm#158_sloka37">37 </a> <br>astrāgninā vicitro 'yaṃ dagdho me ratha uttamaḥ<br>so 'haṃ citraratho bhūtvā nāmnā dagdharatho 'bhavam<br>अस्त्राग्निना विचित्रो 'यं दग्धो मे रथ उत्तमः <br>सो 'हं चित्ररथो भूत्वा नाम्ना दग्धरथो 'भवम् </div>
<div class="sloka" id="158_sloka38"> <a href="158.htm#158_sloka38">38 </a> <br>saṃbhṛtā caiva vidyeyaṃ tapaseha purā mayā<br>nivedayiṣye tām adya prāṇadāyā mahātmane<br>संभृता चैव विद्येयं तपसेह पुरा मया <br>निवेदयिष्ये ताम् अद्य प्राणदाया महात्मने </div>
<div class="sloka" id="158_sloka39"> <a href="158.htm#158_sloka39">39 </a> <br>saṃstambhitaṃ hi tarasā jitaṃ śaraṇam āgatam<br>yo 'riṃ saṃyojayet prāṇaiḥ kalyāṇaṃ kiṃ na so 'rhati<br>संस्तम्भितं हि तरसा जितं शरणम् आगतम् <br>यो 'रिं संयोजयेत् प्राणैः कल्याणं किं न सो 'र्हति </div>
<div class="sloka" id="158_sloka40"> <a href="158.htm#158_sloka40">40 </a> <br>cakṣuṣī nāma vidyeyaṃ yāṃ somāya dadau manuḥ<br>dadau sa viśvāvasave mahyaṃ viśvāvasur dadau<br>चक्षुषी नाम विद्येयं यां सोमाय ददु मनुः <br>ददु स विश्वावसवे मह्यं विश्वावसुर् ददु </div>
<div class="sloka" id="158_sloka41"> <a href="158.htm#158_sloka41">41 </a> <br>seyaṃ kāpuruṣaṃ prāptā guru dattā praṇaśyati<br>āgamo 'syā mayā proktā vīryaṃ pratinibodha me<br>सेयं कापुरुषं प्राप्ता गुरु दत्ता प्रणश्यति <br>आगमो 'स्या मया प्रोक्ता वीर्यं प्रतिनिबोध मे </div>
<div class="sloka" id="158_sloka42"> <a href="158.htm#158_sloka42">42 </a> <br>yac cakṣuṣā draṣṭum icchet triṣu lokeṣu kiṃ cana<br>tat paśyed yādṛśaṃ cecchet tādṛṣaṃ draṣṭum arhati<br>यच् चक्षुषा द्रष्टुम् इच्छेत् त्रिषु लोकेषु किं चन <br>तत् पश्येद् यादृशं चेच्छेत् तादृषं द्रष्टुम् अर्हति </div>
<div class="sloka" id="158_sloka43"> <a href="158.htm#158_sloka43">43 </a> <br>samānapadye ṣan māsān sthito vidyāṃ labhed imām<br>anuneṣyāmy ahaṃ vidyāṃ svayaṃ tubhyaṃ vrate kṛte<br>समानपद्ये षन् मासान् स्थितो विद्यां लभेद् इमाम् <br>अनुनेष्याम्य् अहं विद्यां स्वयं तुभ्यं व्रते कृते </div>
<div class="sloka" id="158_sloka44"> <a href="158.htm#158_sloka44">44 </a> <br>vidyayā hy anayā rājan vayaṃ nṛbhyo viśeṣitāḥ<br>aviśiṣṭāś ca devānām anubhāva pravartitāḥ<br>विद्यया ह्य् अनया राजन् वयं नृभ्यो विशेषिताः <br>अविशिष्टाश् च देवानाम् अनुभाव प्रवर्तिताः </div>
<div class="sloka" id="158_sloka45"> <a href="158.htm#158_sloka45">45 </a> <br>gandharvajānām aśvānām ahaṃ puruṣasattama<br>bhrātṛbhyas tava pañcabhyaḥ pṛthag dātā śataṃ śatam<br>गन्धर्वजानाम् अश्वानाम् अहं पुरुषसत्तम <br>भ्रातृभ्यस् तव पञ्चभ्यः पृथग् दाता शतं शतम् </div>
<div class="sloka" id="158_sloka46"> <a href="158.htm#158_sloka46">46 </a> <br>devagandharvavāhās te divyagandhā mano gamāḥ<br>kṣīṇāḥ kṣīṇā bhavanty ete na hīyante ca raṃhasaḥ<br>देवगन्धर्ववाहास् ते दिव्यगन्धा मनो गमाः <br>क्षीणाः क्षीणा भवन्त्य् एते न हीयन्ते च रंहसः </div>
<div class="sloka" id="158_sloka47"> <a href="158.htm#158_sloka47">47 </a> <br>purā kṛtaṃ mahendrasya vajraṃ vṛtra nibarhaṇe<br>daśadhā śatadhā caiva tac chīrṇaṃ vṛtramūrdhani<br>पुरा कृतं महेन्द्रस्य वज्रं वृत्र निबर्हणे <br>दशधा शतधा चैव तच् छीर्णं वृत्रमूर्धनि </div>
<div class="sloka" id="158_sloka48"> <a href="158.htm#158_sloka48">48 </a> <br>tato bhāgī kṛto devair vajrabhāga upāsyate<br>loke yat sādhanaṃ kiṃ cit sā vai vajratanuḥ smṛtā<br>ततो भागी कृतो देवैर् वज्रभाग उपास्यते <br>लोके यत् साधनं किं चित् सा वै वज्रतनुः स्मृता </div>
<div class="sloka" id="158_sloka49"> <a href="158.htm#158_sloka49">49 </a> <br>vajrapāṇir brāhmaṇaḥ syāt kṣatraṃ vajrarathaṃ smṛtam<br>vaiśyā vai dānavajrāś ca karma varjā yavīyasaḥ<br>वज्रपाणिर् ब्राह्मणः स्यात् क्षत्रं वज्ररथं स्मृतम् <br>वैश्या वै दानवज्राश् च कर्म वर्जा यवीयसः </div>
<div class="sloka" id="158_sloka50"> <a href="158.htm#158_sloka50">50 </a> <br>vajraṃ kṣatrasya vājino avadhyā vājinaḥ smṛtāḥ<br>rathāṅgaṃ vaḍavā sūte sūtāś cāśveṣu ye matāḥ<br>वज्रं क्षत्रस्य वाजिनो अवध्या वाजिनः स्मृताः <br>रथाङ्गं वडवा सूते सूताश् चाश्वेषु ये मताः </div>
<div class="sloka" id="158_sloka51"> <a href="158.htm#158_sloka51">51 </a> <br>kāmavarṇāḥ kāmajavāḥ kāmataḥ samupasthitāḥ<br>ime gandharvajāḥ kāmaṃ pūrayiṣyanti te hayāḥ<br>कामवर्णाः कामजवाः कामतः समुपस्थिताः <br>इमे गन्धर्वजाः कामं पूरयिष्यन्ति ते हयाः </div>
<div class="sloka" id="158_sloka52"> <a href="158.htm#158_sloka52">52 </a> <br>[ārj]<br>yadi prītena vā dattaṃ saṃśaye jīvitasya vā<br>vidyā vittaṃ śrutaṃ vāpi na tad gandharva kāmaye<br>[ार्ज्] <br>यदि प्रीतेन वा दत्तं संशये जीवितस्य वा <br>विद्या वित्तं श्रुतं वापि न तद् गन्धर्व कामये </div>
<div class="sloka" id="158_sloka53"> <a href="158.htm#158_sloka53">53 </a> <br>[g]<br>saṃyogo vai prītikaraḥ saṃsatsu pratidṛśyate<br>jīvitasya pradānena prīto vidyāṃ dadāmi te<br>[ग्] <br>संयोगो वै प्रीतिकरः संसत्सु प्रतिदृश्यते <br>जीवितस्य प्रदानेन प्रीतो विद्यां ददामि ते </div>
<div class="sloka" id="158_sloka54"> <a href="158.htm#158_sloka54">54 </a> <br>tvatto hy ahaṃ grahīṣyāmi astram āgneyam uttamam<br>tathaiva sakhyaṃ bībhatso cirāya bharatarṣabha<br>त्वत्तो ह्य् अहं ग्रहीष्यामि अस्त्रम् आग्नेयम् उत्तमम् <br>तथैव सख्यं बीभत्सो चिराय भरतर्षभ </div></body></html>