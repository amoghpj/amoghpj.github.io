<html><body><div class="sloka" id="120_sloka1"> <a href="120.htm#120_sloka1">1 </a> <br>[j]<br>kṛpasyāpi mahābrahman saṃbhavaṃ vaktum arhasi<br>śarastambhāt kathaṃ jajñe kathaṃ cāstrāṇy avāptavān<br>[ज्] <br>कृपस्यापि महाब्रह्मन् संभवं वक्तुम् अर्हसि <br>शरस्तम्भात् कथं जज्ञे कथं चास्त्राण्य् अवाप्तवान् </div>
<div class="sloka" id="120_sloka2"> <a href="120.htm#120_sloka2">2 </a> <br>[vai]<br>maharṣer gatamasyāsīc charadvān nāma nāmataḥ<br>putraḥ kila mahārāja jātaḥ saha śarair vibho<br>[वै] <br>महर्षेर् गतमस्यासीच् छरद्वान् नाम नामतः <br>पुत्रः किल महाराज जातः सह शरैर् विभो </div>
<div class="sloka" id="120_sloka3"> <a href="120.htm#120_sloka3">3 </a> <br>na tasya vedādhyayane tathā buddhir ajāyata<br>yathāsya buddhir abhavad dhanurvede paraṃtapa<br>न तस्य वेदाध्ययने तथा बुद्धिर् अजायत <br>यथास्य बुद्धिर् अभवद् धनुर्वेदे परंतप </div>
<div class="sloka" id="120_sloka4"> <a href="120.htm#120_sloka4">4 </a> <br>adhijagmur yathā vedāṃs tapasā brahmavādinaḥ<br>tathā sa tapasopetaḥ sarvāṇy astrāṇy avāpa ha<br>अधिजग्मुर् यथा वेदांस् तपसा ब्रह्मवादिनः <br>तथा स तपसोपेतः सर्वाण्य् अस्त्राण्य् अवाप ह </div>
<div class="sloka" id="120_sloka5"> <a href="120.htm#120_sloka5">5 </a> <br>dhanurveda paratvāc ca tapasā vipulena ca<br>bhṛśaṃ saṃtāpayām āsa devarājaṃ sa gautamaḥ<br>धनुर्वेद परत्वाच् च तपसा विपुलेन च <br>भृशं संतापयाम् आस देवराजं स गुतमः </div>
<div class="sloka" id="120_sloka6"> <a href="120.htm#120_sloka6">6 </a> <br>tato jālapadīṃ nāma devakanyāṃ sureśvaraḥ<br>prāhiṇot tapaso vighnaṃ kuru tasyeti kaurava<br>ततो जालपदीं नाम देवकन्यां सुरेश्वरः <br>प्राहिणोत् तपसो विघ्नं कुरु तस्येति कुरव </div>
<div class="sloka" id="120_sloka7"> <a href="120.htm#120_sloka7">7 </a> <br>sābhigamyāśramapadaṃ ramaṇīyaṃ śaradvataḥ<br>dhanur bāṇadharaṃ bālā lobhayām āsa gautamam<br>साभिगम्याश्रमपदं रमणीयं शरद्वतः <br>धनुर् बाणधरं बाला लोभयाम् आस गुतमम् </div>
<div class="sloka" id="120_sloka8"> <a href="120.htm#120_sloka8">8 </a> <br>tām ekavasanāṃ dṛṣṭvā gautamo 'psarasaṃ vane<br>loke 'pratimasaṃsthānām utphullanayano 'bhavat<br>ताम् एकवसनां दृष्ट्वा गुतमो 'प्सरसं वने <br>लोके 'प्रतिमसंस्थानाम् उत्फुल्लनयनो 'भवत् </div>
<div class="sloka" id="120_sloka9"> <a href="120.htm#120_sloka9">9 </a> <br>dhanuś ca hi śarāś cāsya karābhyāṃ prāpatan bhuvi<br>vepathuś cāsya tāṃ dṛṣṭvā śarīre samajāyata<br>धनुश् च हि शराश् चास्य कराभ्यां प्रापतन् भुवि <br>वेपथुश् चास्य तां दृष्ट्वा शरीरे समजायत </div>
<div class="sloka" id="120_sloka10"> <a href="120.htm#120_sloka10">10 </a> <br>sa tu jñānagarīyastvāt tapasaś ca samanvayāt<br>avatasthe mahāprājño dhairyeṇa parameṇa ha<br>स तु ज्ञानगरीयस्त्वात् तपसश् च समन्वयात् <br>अवतस्थे महाप्राज्ञो धैर्येण परमेण ह </div>
<div class="sloka" id="120_sloka11"> <a href="120.htm#120_sloka11">11 </a> <br>yas tv asya sahasā rājan vikāraḥ samapadyata<br>tena susrāva reto 'sya sa ca tan nāvabudhyata<br>यस् त्व् अस्य सहसा राजन् विकारः समपद्यत <br>तेन सुस्राव रेतो 'स्य स च तन् नावबुध्यत </div>
<div class="sloka" id="120_sloka12"> <a href="120.htm#120_sloka12">12 </a> <br>sa vihāyāśramaṃ taṃ ca tāṃ caivāpsarasaṃ muniḥ<br>jagāma retas tat tasya śarastambe papāta ha<br>स विहायाश्रमं तं च तां चैवाप्सरसं मुनिः <br>जगाम रेतस् तत् तस्य शरस्तम्बे पपात ह </div>
<div class="sloka" id="120_sloka13"> <a href="120.htm#120_sloka13">13 </a> <br>śarastambe ca patitaṃ dvidhā tad abhavan nṛpa<br>tasyātha mithunaṃ jajñe gautamasya śaradvataḥ<br>शरस्तम्बे च पतितं द्विधा तद् अभवन् नृप <br>तस्याथ मिथुनं जज्ञे गुतमस्य शरद्वतः </div>
<div class="sloka" id="120_sloka14"> <a href="120.htm#120_sloka14">14 </a> <br>mṛgayāṃ carato rājñaḥ śaṃtanos tu yadṛcchayā<br>kaś cit senā caro 'raṇye mithunaṃ tad apaśyata<br>मृगयां चरतो राज्ञः शंतनोस् तु यदृच्छया <br>कश् चित् सेना चरो 'रण्ये मिथुनं तद् अपश्यत </div>
<div class="sloka" id="120_sloka15"> <a href="120.htm#120_sloka15">15 </a> <br>dhanuś ca saśaraṃ dṛṣṭvā tathā kṛṣṇājināni ca<br>vyavasya brāhmaṇāpatyaṃ dhanurvedāntagasya tat<br>sa rājñe darśayām āsa mithunaṃ saśaraṃ tadā<br>धनुश् च सशरं दृष्ट्वा तथा कृष्णाजिनानि च <br>व्यवस्य ब्राह्मणापत्यं धनुर्वेदान्तगस्य तत् <br>स राज्ञे दर्शयाम् आस मिथुनं सशरं तदा </div>
<div class="sloka" id="120_sloka16"> <a href="120.htm#120_sloka16">16 </a> <br>sa tad ādāya mithunaṃ rājātha kṛpayānvitaḥ<br>ājagāma gṛhān eva mama putrāv iti bruvan<br>स तद् आदाय मिथुनं राजाथ कृपयान्वितः <br>आजगाम गृहान् एव मम पुत्राव् इति ब्रुवन् </div>
<div class="sloka" id="120_sloka17"> <a href="120.htm#120_sloka17">17 </a> <br>tataḥ saṃvardhayām āsa saṃskāraiś cāpy ayojayat<br>gautamo 'pi tadāpetya dhanurveda paro 'bhavat<br>ततः संवर्धयाम् आस संस्कारैश् चाप्य् अयोजयत् <br>गुतमो 'पि तदापेत्य धनुर्वेद परो 'भवत् </div>
<div class="sloka" id="120_sloka18"> <a href="120.htm#120_sloka18">18 </a> <br>kṛpayā yan mayā bālāv imau saṃvardhitāv iti<br>tasmāt tayor nāma cakre tad eva sa mahīpatiḥ<br>कृपया यन् मया बालाव् इमु संवर्धिताव् इति <br>तस्मात् तयोर् नाम चक्रे तद् एव स महीपतिः </div>
<div class="sloka" id="120_sloka19"> <a href="120.htm#120_sloka19">19 </a> <br>nihitau gautamas tatra tapasā tāv avindata<br>āgamya cāsmai gotrādi sarvam ākhyātavāṃs tadā<br>निहितु गुतमस् तत्र तपसा ताव् अविन्दत <br>आगम्य चास्मै गोत्रादि सर्वम् आख्यातवांस् तदा </div>
<div class="sloka" id="120_sloka20"> <a href="120.htm#120_sloka20">20 </a> <br>caturvidhaṃ dhanurvedam astrāṇi vividhāni ca<br>nikhilenāsya tat sarvaṃ guhyam ākhyātavāṃs tadā<br>so 'cireṇaiva kālena paramācāryatāṃ gataḥ<br>चतुर्विधं धनुर्वेदम् अस्त्राणि विविधानि च <br>निखिलेनास्य तत् सर्वं गुह्यम् आख्यातवांस् तदा <br>सो 'चिरेणैव कालेन परमाचार्यतां गतः </div></body></html>