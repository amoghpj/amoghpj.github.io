<html><body><div class="sloka" id="42_sloka1"> <a href="42.htm#42_sloka1">1 </a> <br>[s]<br>etac chrutvā jaratkārur duḥkhaśokaparāyaṇaḥ<br>uvāca svān pitṝn duḥkhād bāṣpasaṃdigdhayā girā<br>[स्] <br>एतच् छ्रुत्वा जरत्कारुर् दुःखशोकपरायणः <br>उवाच स्वान् पितঘन् दुःखाद् बाष्पसंदिग्धया गिरा </div>
<div class="sloka" id="42_sloka2"> <a href="42.htm#42_sloka2">2 </a> <br>aham eva jaratkāruḥ kilbiṣī bhavatāṃ sutaḥ<br>tad daṇḍaṃ dhārayata me duṣkṛter akṛtātmanaḥ<br>अहम् एव जरत्कारुः किल्बिषी भवतां सुतः <br>तद् दण्डं धारयत मे दुष्कृतेर् अकृतात्मनः </div>
<div class="sloka" id="42_sloka3"> <a href="42.htm#42_sloka3">3 </a> <br>[pitarah]<br>putra diṣṭyāsi saṃprāpta imaṃ deśaṃ yadṛcchayā<br>kimarthaṃ ca tvayā brahman na kṛto dārasaṃgrahaḥ<br>[पितरह्] <br>पुत्र दिष्ट्यासि संप्राप्त इमं देशं यदृच्छया <br>किमर्थं च त्वया ब्रह्मन् न कृतो दारसंग्रहः </div>
<div class="sloka" id="42_sloka4"> <a href="42.htm#42_sloka4">4 </a> <br>[j]<br>mamāyaṃ pitaro nityaṃ hṛdy arthaḥ parivartate<br>ūrdhvaretāḥ śarīraṃ vai prāpayeyam amutra vai<br>[ज्] <br>ममायं पितरो नित्यं हृद्य् अर्थः परिवर्तते <br>ऊर्ध्वरेताः शरीरं वै प्रापयेयम् अमुत्र वै </div>
<div class="sloka" id="42_sloka5"> <a href="42.htm#42_sloka5">5 </a> <br>evaṃ dṛṣṭvā tu bhavataḥ śakuntān iva lambataḥ<br>mayā nivartitā buddhir brahmacaryāt pitāmahāḥ<br>एवं दृष्ट्वा तु भवतः शकुन्तान् इव लम्बतः <br>मया निवर्तिता बुद्धिर् ब्रह्मचर्यात् पितामहाः </div>
<div class="sloka" id="42_sloka6"> <a href="42.htm#42_sloka6">6 </a> <br>kariṣye vaḥ priyaṃ kāmaṃ nivekṣye nātra saṃśayaḥ<br>sanāmnīṃ yady ahaṃ kanyām upalapsye kadā cana<br>करिष्ये वः प्रियं कामं निवेक्ष्ये नात्र संशयः <br>सनाम्नीं यद्य् अहं कन्याम् उपलप्स्ये कदा चन </div>
<div class="sloka" id="42_sloka7"> <a href="42.htm#42_sloka7">7 </a> <br>bhaviṣyati ca yā kā cid bhaikṣavat svayam udyatā<br>pratigrahītā tām asmi na bhareyaṃ ca yām aham<br>भविष्यति च या का चिद् भैक्षवत् स्वयम् उद्यता <br>प्रतिग्रहीता ताम् अस्मि न भरेयं च याम् अहम् </div>
<div class="sloka" id="42_sloka8"> <a href="42.htm#42_sloka8">8 </a> <br>evaṃvidham ahaṃ kuryāṃ niveśaṃ prāpnuyāṃ yadi<br>anyathā na kariṣye tu satyam etat pitāmahāḥ<br>एवंविधम् अहं कुर्यां निवेशं प्राप्नुयां यदि <br>अन्यथा न करिष्ये तु सत्यम् एतत् पितामहाः </div>
<div class="sloka" id="42_sloka9"> <a href="42.htm#42_sloka9">9 </a> <br>[s]<br>evam uktvā tu sa pitṝṃś cacāra pṛthivīṃ muniḥ<br>na ca sma labhate bhāryāṃ vṛddho 'yam iti śaunaka<br>[स्] <br>एवम् उक्त्वा तु स पितঘंश् चचार पृथिवीं मुनिः <br>न च स्म लभते भार्यां वृद्धो 'यम् इति शुनक </div>
<div class="sloka" id="42_sloka10"> <a href="42.htm#42_sloka10">10 </a> <br>yadā nirvedam āpannaḥ pitṛbhiś coditas tathā<br>tadāraṇyaṃ sa gatvoccaiś cukrośa bhṛśaduḥkhitaḥ<br>यदा निर्वेदम् आपन्नः पितृभिश् चोदितस् तथा <br>तदारण्यं स गत्वोच्चैश् चुक्रोश भृशदुःखितः </div>
<div class="sloka" id="42_sloka11"> <a href="42.htm#42_sloka11">11 </a> <br>yāni bhūtāni santīha sthāvarāṇi carāṇi ca<br>antarhitāni vā yāni tāni śṛṇvantu me vacaḥ<br>यानि भूतानि सन्तीह स्थावराणि चराणि च <br>अन्तर्हितानि वा यानि तानि शृण्वन्तु मे वचः </div>
<div class="sloka" id="42_sloka12"> <a href="42.htm#42_sloka12">12 </a> <br>ugre tapasi vartantaṃ pitaraś codayanti mām<br>niviśasveti duḥkhārtās teṣāṃ priyacikīrṣayā<br>उग्रे तपसि वर्तन्तं पितरश् चोदयन्ति माम् <br>निविशस्वेति दुःखार्तास् तेषां प्रियचिकीर्षया </div>
<div class="sloka" id="42_sloka13"> <a href="42.htm#42_sloka13">13 </a> <br>niveśārthy akhilāṃ bhūmiṃ kanyā bhaikṣaṃ carāmi bhoḥ<br>daridro duḥkhaśīlaś ca pitṛbhiḥ saṃniyojitaḥ<br>निवेशार्थ्य् अखिलां भूमिं कन्या भैक्षं चरामि भोः <br>दरिद्रो दुःखशीलश् च पितृभिः संनियोजितः </div>
<div class="sloka" id="42_sloka14"> <a href="42.htm#42_sloka14">14 </a> <br>yasya kanyāsti bhūtasya ye mayeha prakīrtitāḥ<br>te me kanyāṃ prayacchantu carataḥ sarvatodiśam<br>यस्य कन्यास्ति भूतस्य ये मयेह प्रकीर्तिताः <br>ते मे कन्यां प्रयच्छन्तु चरतः सर्वतोदिशम् </div>
<div class="sloka" id="42_sloka15"> <a href="42.htm#42_sloka15">15 </a> <br>mama kanyā sanāmnī yā bhaikṣavac codyatā bhavet<br>bhareyaṃ caiva yāṃ nāhaṃ tāṃ me kanyāṃ prayacchata<br>मम कन्या सनाम्नी या भैक्षवच् चोद्यता भवेत् <br>भरेयं चैव यां नाहं तां मे कन्यां प्रयच्छत </div>
<div class="sloka" id="42_sloka16"> <a href="42.htm#42_sloka16">16 </a> <br>tatas te pannagā ye vai jaratkārau samāhitāḥ<br>tām ādāya pravṛttiṃ te vāsukeḥ pratyavedayan<br>ततस् ते पन्नगा ये वै जरत्कारु समाहिताः <br>ताम् आदाय प्रवृत्तिं ते वासुकेः प्रत्यवेदयन् </div>
<div class="sloka" id="42_sloka17"> <a href="42.htm#42_sloka17">17 </a> <br>teṣāṃ śrutvā sa nāgendraḥ kanyāṃ tāṃ samalaṃkṛtām<br>pragṛhyāraṇyam agamat samīpaṃ tasya pannagaḥ<br>तेषां श्रुत्वा स नागेन्द्रः कन्यां तां समलंकृताम् <br>प्रगृह्यारण्यम् अगमत् समीपं तस्य पन्नगः </div>
<div class="sloka" id="42_sloka18"> <a href="42.htm#42_sloka18">18 </a> <br>tatra tāṃ bhaikṣavat kanyāṃ prādāt tasmai mahātmane<br>nāgendro vāsukir brahman na sa tāṃ pratyagṛhṇata<br>तत्र तां भैक्षवत् कन्यां प्रादात् तस्मै महात्मने <br>नागेन्द्रो वासुकिर् ब्रह्मन् न स तां प्रत्यगृह्णत </div>
<div class="sloka" id="42_sloka19"> <a href="42.htm#42_sloka19">19 </a> <br>asanāmeti vai matvā bharaṇe cāvicārite<br>mokṣabhāve sthitaś cāpi dvandvī bhūtaḥ parigrahe<br>असनामेति वै मत्वा भरणे चाविचारिते <br>मोक्षभावे स्थितश् चापि द्वन्द्वी भूतः परिग्रहे </div></body></html>