<html><body><div class="sloka" id="129_sloka1"> <a href="129.htm#129_sloka1">1 </a> <br>[vai]<br>prāṇādhikaṃ bhīmasenaṃ kṛtavidyaṃ dhanaṃjayam<br>duryodhano lakṣayitva paryatapyata durmatiḥ<br>[वै] <br>प्राणाधिकं भीमसेनं कृतविद्यं धनंजयम् <br>दुर्योधनो लक्षयित्व पर्यतप्यत दुर्मतिः </div>
<div class="sloka" id="129_sloka2"> <a href="129.htm#129_sloka2">2 </a> <br>tato vaikartanaḥ karṇaḥ śakuniś cāpi saubalaḥ<br>anekair abhyupāyais tāñ jighāṃsanti sma pāṇḍavān<br>ततो वैकर्तनः कर्णः शकुनिश् चापि सुबलः <br>अनेकैर् अभ्युपायैस् ताञ् जिघांसन्ति स्म पाण्डवान् </div>
<div class="sloka" id="129_sloka3"> <a href="129.htm#129_sloka3">3 </a> <br>pāṇḍavāś cāpi tat sarvaṃ pratyajānann ariṃdamāḥ<br>udbhāvanam akurvanto vidurasya mate sthitāḥ<br>पाण्डवाश् चापि तत् सर्वं प्रत्यजानन्न् अरिंदमाः <br>उद्भावनम् अकुर्वन्तो विदुरस्य मते स्थिताः </div>
<div class="sloka" id="129_sloka4"> <a href="129.htm#129_sloka4">4 </a> <br>guṇaiḥ samuditān dṛṣṭvā paurāḥ pāṇḍusutāṃs tadā<br>kathayanti sma saṃbhūya catvareṣu sabhāsu ca<br>गुणैः समुदितान् दृष्ट्वा पुराः पाण्डुसुतांस् तदा <br>कथयन्ति स्म संभूय चत्वरेषु सभासु च </div>
<div class="sloka" id="129_sloka5"> <a href="129.htm#129_sloka5">5 </a> <br>prajñā cakṣur acakṣuṣṭvād dhṛtarāṣṭro janeśvaraḥ<br>rājyam aprāptavān pūrvaṃ sā kathaṃ nṛpatir bhavet<br>प्रज्ञा चक्षुर् अचक्षुष्ट्वाद् धृतराष्ट्रो जनेश्वरः <br>राज्यम् अप्राप्तवान् पूर्वं सा कथं नृपतिर् भवेत् </div>
<div class="sloka" id="129_sloka6"> <a href="129.htm#129_sloka6">6 </a> <br>tathā bhīṣmaḥ śāṃtanavaḥ satyasaṃdho mahāvrataḥ<br>pratyākhyāya purā rājyaṃ nādya jātu grahīṣyati<br>तथा भीष्मः शांतनवः सत्यसंधो महाव्रतः <br>प्रत्याख्याय पुरा राज्यं नाद्य जातु ग्रहीष्यति </div>
<div class="sloka" id="129_sloka7"> <a href="129.htm#129_sloka7">7 </a> <br>te vayaṃ pāṇḍavaṃ jyeṣṭhaṃ taruṇaṃ vṛddhaśīlinam<br>abhiṣiñcāma sādhv adya satyaṃ karuṇavedinam<br>ते वयं पाण्डवं ज्येष्ठं तरुणं वृद्धशीलिनम् <br>अभिषिञ्चाम साध्व् अद्य सत्यं करुणवेदिनम् </div>
<div class="sloka" id="129_sloka8"> <a href="129.htm#129_sloka8">8 </a> <br>sa hi bhīṣmaṃ śāṃtanavaṃ dhṛtarāṣṭraṃ ca dharmavit<br>saputraṃ vividhair bhogair yojayiṣyati pūjayan<br>स हि भीष्मं शांतनवं धृतराष्ट्रं च धर्मवित् <br>सपुत्रं विविधैर् भोगैर् योजयिष्यति पूजयन् </div>
<div class="sloka" id="129_sloka9"> <a href="129.htm#129_sloka9">9 </a> <br>teṣāṃ duryodhanaḥ śrutvā tāni vākyāni bhāṣatām<br>yudhiṣṭhirānuraktānāṃ paryatapyata durmatiḥ<br>तेषां दुर्योधनः श्रुत्वा तानि वाक्यानि भाषताम् <br>युधिष्ठिरानुरक्तानां पर्यतप्यत दुर्मतिः </div>
<div class="sloka" id="129_sloka10"> <a href="129.htm#129_sloka10">10 </a> <br>sa tapyamāno duṣṭātmā teṣāṃ vāco na cakṣame<br>īrṣyayā cābhisaṃtapto dhṛtarāṣṭram upāgamat<br>स तप्यमानो दुष्टात्मा तेषां वाचो न चक्षमे <br>ईर्ष्यया चाभिसंतप्तो धृतराष्ट्रम् उपागमत् </div>
<div class="sloka" id="129_sloka11"> <a href="129.htm#129_sloka11">11 </a> <br>tato virahitaṃ dṛṣṭvā pitaraṃ pratipūjya saḥ<br>paurānurāga saṃtaptaḥ paścād idam abhāṣata<br>ततो विरहितं दृष्ट्वा पितरं प्रतिपूज्य सः <br>पुरानुराग संतप्तः पश्चाद् इदम् अभाषत </div>
<div class="sloka" id="129_sloka12"> <a href="129.htm#129_sloka12">12 </a> <br>śrutā me jalpatāṃ tāta praurāṇām aśivā giraḥ<br>tvām anādṛtya bhīṣmaṃ ca patim icchanti pāṇḍavam<br>श्रुता मे जल्पतां तात प्रुराणाम् अशिवा गिरः <br>त्वाम् अनादृत्य भीष्मं च पतिम् इच्छन्ति पाण्डवम् </div>
<div class="sloka" id="129_sloka13"> <a href="129.htm#129_sloka13">13 </a> <br>matam etac ca bhīṣmasya na sa rājyaṃ bubhūṣati<br>asmākaṃ tu parāṃ pīḍāṃ cikīrṣanti pure janāḥ<br>मतम् एतच् च भीष्मस्य न स राज्यं बुभूषति <br>अस्माकं तु परां पीडां चिकीर्षन्ति पुरे जनाः </div>
<div class="sloka" id="129_sloka14"> <a href="129.htm#129_sloka14">14 </a> <br>pitṛtaḥ prāptavān rājyaṃ pāṇḍur ātmaguṇaiḥ purā<br>tvam apy aguṇa saṃyogāt prāptaṃ rājyaṃ na labdhavān<br>पितृतः प्राप्तवान् राज्यं पाण्डुर् आत्मगुणैः पुरा <br>त्वम् अप्य् अगुण संयोगात् प्राप्तं राज्यं न लब्धवान् </div>
<div class="sloka" id="129_sloka15"> <a href="129.htm#129_sloka15">15 </a> <br>sa eṣa pāṇḍor dāyādyaṃ yadi prāpnoti pāṇḍavaḥ<br>tasya putro dhruvaṃ prāptas tasya tasyeti cāparaḥ<br>स एष पाण्डोर् दायाद्यं यदि प्राप्नोति पाण्डवः <br>तस्य पुत्रो ध्रुवं प्राप्तस् तस्य तस्येति चापरः </div>
<div class="sloka" id="129_sloka16"> <a href="129.htm#129_sloka16">16 </a> <br>te vayaṃ rājavaṃśena hīnāḥ saha sutair api<br>avajñātā bhaviṣyāmo lokasya jagatīpate<br>ते वयं राजवंशेन हीनाः सह सुतैर् अपि <br>अवज्ञाता भविष्यामो लोकस्य जगतीपते </div>
<div class="sloka" id="129_sloka17"> <a href="129.htm#129_sloka17">17 </a> <br>satataṃ nirayaṃ prāptāḥ parapiṇḍopajīvinaḥ<br>na bhavema yathā rājaṃs tathā śīghraṃ vidhīyatām<br>सततं निरयं प्राप्ताः परपिण्डोपजीविनः <br>न भवेम यथा राजंस् तथा शीघ्रं विधीयताम् </div></body></html>