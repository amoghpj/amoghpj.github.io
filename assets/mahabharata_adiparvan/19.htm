<html><body><div class="sloka" id="19_sloka1"> <a href="19.htm#19_sloka1">1 </a> <br>[sū]<br>tato rajanyāṃ vyuṣṭāyāṃ prabhāta udite ravau<br>kadrūś ca vinatā caiva bhaginyau te tapodhana<br>[सू] <br>ततो रजन्यां व्युष्टायां प्रभात उदिते रवु <br>कद्रूश् च विनता चैव भगिन्यु ते तपोधन </div>
<div class="sloka" id="19_sloka2"> <a href="19.htm#19_sloka2">2 </a> <br>amarṣite susaṃrabdhe dāsye kṛtapaṇe tadā<br>jagmatus turagaṃ draṣṭum ucchaiḥ śravasam antikāt<br>अमर्षिते सुसंरब्धे दास्ये कृतपणे तदा <br>जग्मतुस् तुरगं द्रष्टुम् उच्छैः श्रवसम् अन्तिकात् </div>
<div class="sloka" id="19_sloka3"> <a href="19.htm#19_sloka3">3 </a> <br>dadṛśāte tadā tatra samudraṃ nidhim ambhasām<br>timiṃgilajhaṣākīrṇaṃ makarair āvṛtaṃ tathā<br>ददृशाते तदा तत्र समुद्रं निधिम् अम्भसाम् <br>तिमिंगिलझषाकीर्णं मकरैर् आवृतं तथा </div>
<div class="sloka" id="19_sloka4"> <a href="19.htm#19_sloka4">4 </a> <br>sattvaiś ca bahusāhasrair nānārūpaiḥ samāvṛtam<br>ugrair nityam anādhṛṣyaṃ kūrmagrāhasamākulam<br>सत्त्वैश् च बहुसाहस्रैर् नानारूपैः समावृतम् <br>उग्रैर् नित्यम् अनाधृष्यं कूर्मग्राहसमाकुलम् </div>
<div class="sloka" id="19_sloka5"> <a href="19.htm#19_sloka5">5 </a> <br>ākaraṃ sarvaratnānām ālayaṃ varuṇasya ca<br>nāgānām ālayaṃ ramyam uttamaṃ saritāṃ patim<br>आकरं सर्वरत्नानाम् आलयं वरुणस्य च <br>नागानाम् आलयं रम्यम् उत्तमं सरितां पतिम् </div>
<div class="sloka" id="19_sloka6"> <a href="19.htm#19_sloka6">6 </a> <br>pātālajvalanāvāsam asurāṇāṃ ca bandhanam<br>bhayaṃkaraṃ ca sattvānāṃ payasāṃ nidhim arṇavam<br>पातालज्वलनावासम् असुराणां च बन्धनम् <br>भयंकरं च सत्त्वानां पयसां निधिम् अर्णवम् </div>
<div class="sloka" id="19_sloka7"> <a href="19.htm#19_sloka7">7 </a> <br>śubhaṃ divyam amartyānām amṛtasyākaraṃ param<br>aprameyam acintyaṃ ca supuṇya jalam adbhutam<br>शुभं दिव्यम् अमर्त्यानाम् अमृतस्याकरं परम् <br>अप्रमेयम् अचिन्त्यं च सुपुण्य जलम् अद्भुतम् </div>
<div class="sloka" id="19_sloka8"> <a href="19.htm#19_sloka8">8 </a> <br>ghoraṃ jalacarārāva raudraṃ bhairavanisvanam<br>gambhīrāvarta kalilaṃ sarvabhūtabhayaṃkaram<br>घोरं जलचराराव रुद्रं भैरवनिस्वनम् <br>गम्भीरावर्त कलिलं सर्वभूतभयंकरम् </div>
<div class="sloka" id="19_sloka9"> <a href="19.htm#19_sloka9">9 </a> <br>velādolānila calaṃ kṣobhodvega samutthitam<br>vīcīhastaiḥ pracalitair nṛtyantam iva sarvaśaḥ<br>वेलादोलानिल चलं क्षोभोद्वेग समुत्थितम् <br>वीचीहस्तैः प्रचलितैर् नृत्यन्तम् इव सर्वशः </div>
<div class="sloka" id="19_sloka10"> <a href="19.htm#19_sloka10">10 </a> <br>candra vṛddhikṣayavaśād udvṛttormi durāsadam<br>pāñcajanyasya jananaṃ ratnākaram anuttamam<br>चन्द्र वृद्धिक्षयवशाद् उद्वृत्तोर्मि दुरासदम् <br>पाञ्चजन्यस्य जननं रत्नाकरम् अनुत्तमम् </div>
<div class="sloka" id="19_sloka11"> <a href="19.htm#19_sloka11">11 </a> <br>gāṃ vindatā bhagavatā govindenāmitaujasā<br>varāharūpiṇā cāntar vikṣobhita jalāvilam<br>गां विन्दता भगवता गोविन्देनामितुजसा <br>वराहरूपिणा चान्तर् विक्षोभित जलाविलम् </div>
<div class="sloka" id="19_sloka12"> <a href="19.htm#19_sloka12">12 </a> <br>brahmarṣiṇā ca tapatā varṣāṇāṃ śatam atriṇā<br>anāsādita gādhaṃ ca pātālatalam avyayam<br>ब्रह्मर्षिणा च तपता वर्षाणां शतम् अत्रिणा <br>अनासादित गाधं च पातालतलम् अव्ययम् </div>
<div class="sloka" id="19_sloka13"> <a href="19.htm#19_sloka13">13 </a> <br>adhyātmayoganidrāṃ ca padmanābhasya sevataḥ<br>yugādi kālaśayanaṃ viṣṇor amitatejasaḥ<br>अध्यात्मयोगनिद्रां च पद्मनाभस्य सेवतः <br>युगादि कालशयनं विष्णोर् अमिततेजसः </div>
<div class="sloka" id="19_sloka14"> <a href="19.htm#19_sloka14">14 </a> <br>vaḍavāmukhadīptāgnes toyahavyapradaṃ śubham<br>agādha pāraṃ vistīrṇam aprameyaṃ saritpatim<br>वडवामुखदीप्ताग्नेस् तोयहव्यप्रदं शुभम् <br>अगाध पारं विस्तीर्णम् अप्रमेयं सरित्पतिम् </div>
<div class="sloka" id="19_sloka15"> <a href="19.htm#19_sloka15">15 </a> <br>mahānadībhir bahvībhiḥ spardhayeva sahasraśaḥ<br>abhisāryamāṇam aniśaṃ dadṛśāte mahārṇavam<br>महानदीभिर् बह्वीभिः स्पर्धयेव सहस्रशः <br>अभिसार्यमाणम् अनिशं ददृशाते महार्णवम् </div>
<div class="sloka" id="19_sloka16"> <a href="19.htm#19_sloka16">16 </a> <br>gambhīraṃ timimakarogra saṃkulaṃ taṃ; garjantaṃ jalacara rāva raudranādaiḥ<br>vistīrṇaṃ dadṛśatur ambaraprakāśaṃ; te 'gādhaṃ nidhim urum ambhasām anantam<br>गम्भीरं तिमिमकरोग्र संकुलं तं; गर्जन्तं जलचर राव रुद्रनादैः <br>विस्तीर्णं ददृशतुर् अम्बरप्रकाशं; ते 'गाधं निधिम् उरुम् अम्भसाम् अनन्तम् </div></body></html>