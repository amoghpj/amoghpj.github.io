<html><body><div class="sloka" id="166_sloka1"> <a href="166.htm#166_sloka1">1 </a> <br>[g]<br>kalmāṣapāda ity asmiṁl loke rājā babhūva ha<br>ikṣvākuvaṃśajaḥ pārtha tejasāsadṛśo bhuvi<br>[ग्] <br>कल्माषपाद इत्य् अस्मिṁल् लोके राजा बभूव ह <br>इक्ष्वाकुवंशजः पार्थ तेजसासदृशो भुवि </div>
<div class="sloka" id="166_sloka2"> <a href="166.htm#166_sloka2">2 </a> <br>sa kadā cid vanaṃ rājā mṛgayāṃ niryayau purāt<br>mṛgān vidhyan varāhāṃś ca cacāra ripumardanaḥ<br>स कदा चिद् वनं राजा मृगयां निर्ययु पुरात् <br>मृगान् विध्यन् वराहांश् च चचार रिपुमर्दनः </div>
<div class="sloka" id="166_sloka3"> <a href="166.htm#166_sloka3">3 </a> <br>sa tu rājā mahātmānaṃ vāsiṣṭham ṛṣisāttamam<br>tṛṣārtaś ca kṣudhārtaś ca ekāyanagataḥ pathi<br>स तु राजा महात्मानं वासिष्ठम् ऋषिसात्तमम् <br>तृषार्तश् च क्षुधार्तश् च एकायनगतः पथि </div>
<div class="sloka" id="166_sloka4"> <a href="166.htm#166_sloka4">4 </a> <br>apaśyad ajitaḥ saṃkhye muniṃ pratimukhāgatam<br>śaktiṃ nāma mahābhāgaṃ vasiṣṭha kulanandanam<br>jyeṣṭhaṃ putraśatāt putraṃ vasiṣṭhasya mahātmanaḥ<br>अपश्यद् अजितः संख्ये मुनिं प्रतिमुखागतम् <br>शक्तिं नाम महाभागं वसिष्ठ कुलनन्दनम् <br>ज्येष्ठं पुत्रशतात् पुत्रं वसिष्ठस्य महात्मनः </div>
<div class="sloka" id="166_sloka5"> <a href="166.htm#166_sloka5">5 </a> <br>apagaccha patho 'smākam ity evaṃ pārthivo 'bravīt<br>tathā ṛṣir uvācainaṃ sāntvayañ ślakṣṇayā girā<br>अपगच्छ पथो 'स्माकम् इत्य् एवं पार्थिवो 'ब्रवीत् <br>तथा ऋषिर् उवाचैनं सान्त्वयञ् श्लक्ष्णया गिरा </div>
<div class="sloka" id="166_sloka6"> <a href="166.htm#166_sloka6">6 </a> <br>ṛṣis tu nāpacakrāma tasmin darma pathe sthitaḥ<br>nāpi rājā muner mānāt krodhācc cāpi jagāma ha<br>ऋषिस् तु नापचक्राम तस्मिन् दर्म पथे स्थितः <br>नापि राजा मुनेर् मानात् क्रोधाच्च् चापि जगाम ह </div>
<div class="sloka" id="166_sloka7"> <a href="166.htm#166_sloka7">7 </a> <br>amuñcantaṃ tu panthānaṃ tam ṛṣiṃ nṛpasattamaḥ<br>jaghāna kaśayā mohāt tadā rākṣasavan munim<br>अमुञ्चन्तं तु पन्थानं तम् ऋषिं नृपसत्तमः <br>जघान कशया मोहात् तदा राक्षसवन् मुनिम् </div>
<div class="sloka" id="166_sloka8"> <a href="166.htm#166_sloka8">8 </a> <br>kaśā prahārābhihatas tataḥ sa munisattamaḥ<br>taṃ śaśāpa nṛpaśreṣṭhaṃ vāsiṣṭhaḥ krodhamūrcchitaḥ<br>कशा प्रहाराभिहतस् ततः स मुनिसत्तमः <br>तं शशाप नृपश्रेष्ठं वासिष्ठः क्रोधमूर्च्छितः </div>
<div class="sloka" id="166_sloka9"> <a href="166.htm#166_sloka9">9 </a> <br>haṃsi rākṣasavad yasmād rājāpasada tāpasam<br>tasmāt tvam adya prabhṛti puruṣādo bhaviṣyasi<br>हंसि राक्षसवद् यस्माद् राजापसद तापसम् <br>तस्मात् त्वम् अद्य प्रभृति पुरुषादो भविष्यसि </div>
<div class="sloka" id="166_sloka10"> <a href="166.htm#166_sloka10">10 </a> <br>manuṣyapiśite saktaś cariṣyasi mahīm imām<br>gaccha rājādhamety uktaḥ śaktinā vīryaśaktinā<br>मनुष्यपिशिते सक्तश् चरिष्यसि महीम् इमाम् <br>गच्छ राजाधमेत्य् उक्तः शक्तिना वीर्यशक्तिना </div>
<div class="sloka" id="166_sloka11"> <a href="166.htm#166_sloka11">11 </a> <br>tato yājya nimittaṃ tu viśvāmitra vasiṣṭhayoḥ<br>vairam āsīt tadā taṃ tu viśvāmitro 'nvapadyata<br>ततो याज्य निमित्तं तु विश्वामित्र वसिष्ठयोः <br>वैरम् आसीत् तदा तं तु विश्वामित्रो 'न्वपद्यत </div>
<div class="sloka" id="166_sloka12"> <a href="166.htm#166_sloka12">12 </a> <br>tayor vivadator evaṃ samīpam upacakrame<br>ṛṣir ugratapāḥ pārtha viśvāmitraḥ pratāpavān<br>तयोर् विवदतोर् एवं समीपम् उपचक्रमे <br>ऋषिर् उग्रतपाः पार्थ विश्वामित्रः प्रतापवान् </div>
<div class="sloka" id="166_sloka13"> <a href="166.htm#166_sloka13">13 </a> <br>tataḥ sa bubudhe paścāt tam ṛṣiṃ nṛpasattamaḥ<br>ṛṣeḥ putraṃ vasiṣṭhasya vasiṣṭham iva tejasā<br>ततः स बुबुधे पश्चात् तम् ऋषिं नृपसत्तमः <br>ऋषेः पुत्रं वसिष्ठस्य वसिष्ठम् इव तेजसा </div>
<div class="sloka" id="166_sloka14"> <a href="166.htm#166_sloka14">14 </a> <br>antardhāya tadātmānaṃ viśvāmitro 'pi bhārata<br>tāv ubhāv upacakrāma cikīrṣann ātmanaḥ priyam<br>अन्तर्धाय तदात्मानं विश्वामित्रो 'पि भारत <br>ताव् उभाव् उपचक्राम चिकीर्षन्न् आत्मनः प्रियम् </div>
<div class="sloka" id="166_sloka15"> <a href="166.htm#166_sloka15">15 </a> <br>sa tu śaptas tadā tena śaktinā vai nṛpottamaḥ<br>jagāma śaraṇaṃ śaktiṃ prasādayitum arhayan<br>स तु शप्तस् तदा तेन शक्तिना वै नृपोत्तमः <br>जगाम शरणं शक्तिं प्रसादयितुम् अर्हयन् </div>
<div class="sloka" id="166_sloka16"> <a href="166.htm#166_sloka16">16 </a> <br>tasya bhāvaṃ viditvā sa nṛpateḥ kurunandana<br>viśvāmitras tato rakṣa ādideśa nṛpaṃ prati<br>तस्य भावं विदित्वा स नृपतेः कुरुनन्दन <br>विश्वामित्रस् ततो रक्ष आदिदेश नृपं प्रति </div>
<div class="sloka" id="166_sloka17"> <a href="166.htm#166_sloka17">17 </a> <br>sa śāpāt tasya viprarṣer viśvāmitrasya cājñayā<br>rākṣasāḥ kiṃkaro nāma viveśa nṛpatiṃ tadā<br>स शापात् तस्य विप्रर्षेर् विश्वामित्रस्य चाज्ञया <br>राक्षसाः किंकरो नाम विवेश नृपतिं तदा </div>
<div class="sloka" id="166_sloka18"> <a href="166.htm#166_sloka18">18 </a> <br>rakṣasā tu gṛhītaṃ taṃ viditvā sā munis tadā<br>viśvāmitro 'py apakrāmat tasmād deśād ariṃdama<br>रक्षसा तु गृहीतं तं विदित्वा सा मुनिस् तदा <br>विश्वामित्रो 'प्य् अपक्रामत् तस्माद् देशाद् अरिंदम </div>
<div class="sloka" id="166_sloka19"> <a href="166.htm#166_sloka19">19 </a> <br>tataḥ sa nṛpatir vidvān rakṣann ātmānam ātmanā<br>balavat pīḍyamāno 'pi rakṣasāntar gatena ha<br>ततः स नृपतिर् विद्वान् रक्षन्न् आत्मानम् आत्मना <br>बलवत् पीड्यमानो 'पि रक्षसान्तर् गतेन ह </div>
<div class="sloka" id="166_sloka20"> <a href="166.htm#166_sloka20">20 </a> <br>dadarśa taṃ dvijaḥ kaś cid rājānaṃ prathitaṃ punaḥ<br>yayāce kṣudhitaś cainaṃ samāṃsāṃ bhojanaṃ tadā<br>ददर्श तं द्विजः कश् चिद् राजानं प्रथितं पुनः <br>ययाचे क्षुधितश् चैनं समांसां भोजनं तदा </div>
<div class="sloka" id="166_sloka21"> <a href="166.htm#166_sloka21">21 </a> <br>tam uvācātha rājarṣir dvijaṃ mitrasahas tadā<br>āssva brahmaṃs tvam atraiva muhūrtam iti sāntvayan<br>तम् उवाचाथ राजर्षिर् द्विजं मित्रसहस् तदा <br>आस्स्व ब्रह्मंस् त्वम् अत्रैव मुहूर्तम् इति सान्त्वयन् </div>
<div class="sloka" id="166_sloka22"> <a href="166.htm#166_sloka22">22 </a> <br>nivṛttaḥ pratidāsyāmi bhojanaṃ te yathepsitam<br>ity uktvā prayayau rājā tasthau ca dvijasattamaḥ<br>निवृत्तः प्रतिदास्यामि भोजनं ते यथेप्सितम् <br>इत्य् उक्त्वा प्रययु राजा तस्थु च द्विजसत्तमः </div>
<div class="sloka" id="166_sloka23"> <a href="166.htm#166_sloka23">23 </a> <br>antargataṃ tu tad rājñas tadā brāhmaṇa bhāṣitam<br>so 'ntaḥpuraṃ praviśyātha saṃviveśa narādhipaḥ<br>अन्तर्गतं तु तद् राज्ञस् तदा ब्राह्मण भाषितम् <br>सो 'न्तःपुरं प्रविश्याथ संविवेश नराधिपः </div>
<div class="sloka" id="166_sloka24"> <a href="166.htm#166_sloka24">24 </a> <br>tato 'rdharātra utthāya sūdam ānāyya satvaram<br>uvāca rājā saṃsmṛtya brāhmaṇasya pratiśrutam<br>ततो 'र्धरात्र उत्थाय सूदम् आनाय्य सत्वरम् <br>उवाच राजा संस्मृत्य ब्राह्मणस्य प्रतिश्रुतम् </div>
<div class="sloka" id="166_sloka25"> <a href="166.htm#166_sloka25">25 </a> <br>gacchāmuṣminn asau deśe brāhmaṇo māṃ pratīkṣate<br>annārthī tvaṃ tan annena samāṃsenopapādaya<br>गच्छामुष्मिन्न् असु देशे ब्राह्मणो मां प्रतीक्षते <br>अन्नार्थी त्वं तन् अन्नेन समांसेनोपपादय </div>
<div class="sloka" id="166_sloka26"> <a href="166.htm#166_sloka26">26 </a> <br>evam uktas tadā sūdaḥ so 'nāsādyāmiṣaṃ kva cit<br>nivedayām āsa tadā tasmai rājñe vyathānvitaḥ<br>एवम् उक्तस् तदा सूदः सो 'नासाद्यामिषं क्व चित् <br>निवेदयाम् आस तदा तस्मै राज्ञे व्यथान्वितः </div>
<div class="sloka" id="166_sloka27"> <a href="166.htm#166_sloka27">27 </a> <br>rājā tu rakṣasāviṣṭaḥ sūdam āha gatavyathaḥ<br>apy enaṃ naramāṃsena bhojayeti punaḥ punaḥ<br>राजा तु रक्षसाविष्टः सूदम् आह गतव्यथः <br>अप्य् एनं नरमांसेन भोजयेति पुनः पुनः </div>
<div class="sloka" id="166_sloka28"> <a href="166.htm#166_sloka28">28 </a> <br>tathety uktvā tataḥ sūdaḥ saṃsthānaṃ vadhya ghātinām<br>gatvā jahāra tvarito naramāṃsam apetabhīḥ<br>तथेत्य् उक्त्वा ततः सूदः संस्थानं वध्य घातिनाम् <br>गत्वा जहार त्वरितो नरमांसम् अपेतभीः </div>
<div class="sloka" id="166_sloka29"> <a href="166.htm#166_sloka29">29 </a> <br>sa tat saṃskṛtya vidhivad annopahitam āśu vai<br>tasmai prādād brāhmaṇāya kṣudhitāya tapasvine<br>स तत् संस्कृत्य विधिवद् अन्नोपहितम् आशु वै <br>तस्मै प्रादाद् ब्राह्मणाय क्षुधिताय तपस्विने </div>
<div class="sloka" id="166_sloka30"> <a href="166.htm#166_sloka30">30 </a> <br>sa siddhacakṣuṣā dṛṣṭvā tadannaṃ dvijasattamaḥ<br>abhojyam idam ity āha krodhaparyākulekṣaṇaḥ<br>स सिद्धचक्षुषा दृष्ट्वा तदन्नं द्विजसत्तमः <br>अभोज्यम् इदम् इत्य् आह क्रोधपर्याकुलेक्षणः </div>
<div class="sloka" id="166_sloka31"> <a href="166.htm#166_sloka31">31 </a> <br>yasmād abhojyam annaṃ me dadāti sa narādhipaḥ<br>tasmāt tasyaiva mūḍhasya bhaviṣyaty atra lolupā<br>यस्माद् अभोज्यम् अन्नं मे ददाति स नराधिपः <br>तस्मात् तस्यैव मूढस्य भविष्यत्य् अत्र लोलुपा </div>
<div class="sloka" id="166_sloka32"> <a href="166.htm#166_sloka32">32 </a> <br>sakto mānuṣamāṃseṣu yathoktaḥ śaktinā purā<br>udvejanīyo bhūtānāṃ cariṣyati mahīm imām<br>सक्तो मानुषमांसेषु यथोक्तः शक्तिना पुरा <br>उद्वेजनीयो भूतानां चरिष्यति महीम् इमाम् </div>
<div class="sloka" id="166_sloka33"> <a href="166.htm#166_sloka33">33 </a> <br>dvir anuvyāhṛte rājñaḥ sa śāpo balavān abhūt<br>rakṣobalasamāviṣṭo visaṃjñaś cābhavat tadā<br>द्विर् अनुव्याहृते राज्ञः स शापो बलवान् अभूत् <br>रक्षोबलसमाविष्टो विसंज्ञश् चाभवत् तदा </div>
<div class="sloka" id="166_sloka34"> <a href="166.htm#166_sloka34">34 </a> <br>tataḥ sa nṛpatiśreṣṭho rākṣasopahatendriyaḥ<br>uvāca śaktiṃ taṃ dṛṣṭvā nacirād iva bhārata<br>ततः स नृपतिश्रेष्ठो राक्षसोपहतेन्द्रियः <br>उवाच शक्तिं तं दृष्ट्वा नचिराद् इव भारत </div>
<div class="sloka" id="166_sloka35"> <a href="166.htm#166_sloka35">35 </a> <br>yasmād asadṛśaḥ śāpaḥ prayukto 'yaṃ tvayā mayi<br>tasmāt tvattaḥ pravartiṣye khādituṃ mānuṣān aham<br>यस्माद् असदृशः शापः प्रयुक्तो 'यं त्वया मयि <br>तस्मात् त्वत्तः प्रवर्तिष्ये खादितुं मानुषान् अहम् </div>
<div class="sloka" id="166_sloka36"> <a href="166.htm#166_sloka36">36 </a> <br>evam uktvā tataḥ sadyas taṃ prāṇair viprayujya saḥ<br>śaktinaṃ bhakṣayām āsa vyāghraḥ paśum ivepsitam<br>एवम् उक्त्वा ततः सद्यस् तं प्राणैर् विप्रयुज्य सः <br>शक्तिनं भक्षयाम् आस व्याघ्रः पशुम् इवेप्सितम् </div>
<div class="sloka" id="166_sloka37"> <a href="166.htm#166_sloka37">37 </a> <br>śaktinaṃ tu hataṃ dṛṣṭvā viśvāmitras tataḥ punaḥ<br>vasiṣṭhasyaiva putreṣu tad rakṣaḥ saṃdideśa ha<br>शक्तिनं तु हतं दृष्ट्वा विश्वामित्रस् ततः पुनः <br>वसिष्ठस्यैव पुत्रेषु तद् रक्षः संदिदेश ह </div>
<div class="sloka" id="166_sloka38"> <a href="166.htm#166_sloka38">38 </a> <br>sa tāñ śatāvarān putrān vasiṣṭhasya mahātmanaḥ<br>bhakṣayām āsa saṃkruddhaḥ siṃhaḥ kṣudramṛgān iva<br>स ताञ् शतावरान् पुत्रान् वसिष्ठस्य महात्मनः <br>भक्षयाम् आस संक्रुद्धः सिंहः क्षुद्रमृगान् इव </div>
<div class="sloka" id="166_sloka39"> <a href="166.htm#166_sloka39">39 </a> <br>vasiṣṭho ghātitāñ śrutvā viśvāmitreṇa tān sutān<br>dhārayām āsa taṃ śokaṃ mahādrir iva medinīm<br>वसिष्ठो घातिताञ् श्रुत्वा विश्वामित्रेण तान् सुतान् <br>धारयाम् आस तं शोकं महाद्रिर् इव मेदिनीम् </div>
<div class="sloka" id="166_sloka40"> <a href="166.htm#166_sloka40">40 </a> <br>cakre cātmavināśāya buddhiṃ sa munisattamaḥ<br>na tv eva kuśikocchedaṃ mene matimatāṃ varaḥ<br>चक्रे चात्मविनाशाय बुद्धिं स मुनिसत्तमः <br>न त्व् एव कुशिकोच्छेदं मेने मतिमतां वरः </div>
<div class="sloka" id="166_sloka41"> <a href="166.htm#166_sloka41">41 </a> <br>sa merukūṭād ātmānaṃ mumoca bhagavān ṛṣiḥ<br>śiras tasya śilāyāṃ ca tūlarāśāv ivāpatat<br>स मेरुकूटाद् आत्मानं मुमोच भगवान् ऋषिः <br>शिरस् तस्य शिलायां च तूलराशाव् इवापतत् </div>
<div class="sloka" id="166_sloka42"> <a href="166.htm#166_sloka42">42 </a> <br>na mamāra ca pātena sa yadā tena pāṇḍava<br>tadāgnim iddhvā bhagavān saṃviveśa mahāvane<br>न ममार च पातेन स यदा तेन पाण्डव <br>तदाग्निम् इद्ध्वा भगवान् संविवेश महावने </div>
<div class="sloka" id="166_sloka43"> <a href="166.htm#166_sloka43">43 </a> <br>taṃ tadā susamiddho 'pi na dadāha hutāśanaḥ<br>dīpyamāno 'py amitraghna śīto 'gnir abhavat tataḥ<br>तं तदा सुसमिद्धो 'पि न ददाह हुताशनः <br>दीप्यमानो 'प्य् अमित्रघ्न शीतो 'ग्निर् अभवत् ततः </div>
<div class="sloka" id="166_sloka44"> <a href="166.htm#166_sloka44">44 </a> <br>sa samudram abhipretya śokāviṣṭo mahāmuniḥ<br>baddhvā kaṇṭhe śilāṃ gurvīṃ nipapāta tad ambhasi<br>स समुद्रम् अभिप्रेत्य शोकाविष्टो महामुनिः <br>बद्ध्वा कण्ठे शिलां गुर्वीं निपपात तद् अम्भसि </div></body></html>