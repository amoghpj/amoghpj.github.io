<html><body><div class="sloka" id="183_sloka1"> <a href="183.htm#183_sloka1">1 </a> <br>[vai]<br>bhrātṛvacas tat prasamīkṣya sarve; jyeṣṭhasya pāṇḍos tanayās tadānīm<br>tam evārthaṃ dhyāyamānā manobhir; āsāṃ cakrur atha tatrāmitaujāḥ<br>[वै] <br>भ्रातृवचस् तत् प्रसमीक्ष्य सर्वे; ज्येष्ठस्य पाण्डोस् तनयास् तदानीम् <br>तम् एवार्थं ध्यायमाना मनोभिर्; आसां चक्रुर् अथ तत्रामितुजाः </div>
<div class="sloka" id="183_sloka2"> <a href="183.htm#183_sloka2">2 </a> <br>vṛṣṇipravīras tu kurupravīrān; āśaṅkamānaḥ saharauhiṇeyaḥ<br>jagāma tāṃ bhārgava karmaśālāṃ; yatrāsate te puruṣapravīrāḥ<br>वृष्णिप्रवीरस् तु कुरुप्रवीरान्; आशङ्कमानः सहरुहिणेयः <br>जगाम तां भार्गव कर्मशालां; यत्रासते ते पुरुषप्रवीराः </div>
<div class="sloka" id="183_sloka3"> <a href="183.htm#183_sloka3">3 </a> <br>tatropaviṣṭaṃ pṛthu dīrghabāhuṃ; dadarśa kṛṣṇaḥ saharauhiṇeyaḥ<br>ajātaśatruṃ parivārya tāṃś ca; upopaviṣṭāñ jvalanaprakāśān<br>तत्रोपविष्टं पृथु दीर्घबाहुं; ददर्श कृष्णः सहरुहिणेयः <br>अजातशत्रुं परिवार्य तांश् च; उपोपविष्टाञ् ज्वलनप्रकाशान् </div>
<div class="sloka" id="183_sloka4"> <a href="183.htm#183_sloka4">4 </a> <br>tato 'bravīd vāsudevo 'bhigamya; kuntīsutaṃ dharmabhṛtāṃ variṣṭahm<br>kṛṣṇo 'ham asmīti nipīḍya pādau; yudhiṣṭhirasyājamīḍhasya rājñaḥ<br>ततो 'ब्रवीद् वासुदेवो 'भिगम्य; कुन्तीसुतं धर्मभृतां वरिष्टह्म् <br>कृष्णो 'हम् अस्मीति निपीड्य पादु; युधिष्ठिरस्याजमीढस्य राज्ञः </div>
<div class="sloka" id="183_sloka5"> <a href="183.htm#183_sloka5">5 </a> <br>tathaiva tasyāpy anu rauhiṇeyas; tau cāpi hṛṣṭāḥ kuravo 'bhyanandan<br>pitṛṣvasuś cāpi yadupravīrāv; agṛhṇatāṃ bhāratamukhyapādau<br>तथैव तस्याप्य् अनु रुहिणेयस्; तु चापि हृष्टाः कुरवो 'भ्यनन्दन् <br>पितृष्वसुश् चापि यदुप्रवीराव्; अगृह्णतां भारतमुख्यपादु </div>
<div class="sloka" id="183_sloka6"> <a href="183.htm#183_sloka6">6 </a> <br>ajātaśatruś ca kurupravīraḥ; papraccha kṛṣṇaṃ kuśalaṃ nivedya<br>kathaṃ vayaṃ vāsudeva tvayeha; gūḍhā vasanto viditāḥ sma sarve<br>अजातशत्रुश् च कुरुप्रवीरः; पप्रच्छ कृष्णं कुशलं निवेद्य <br>कथं वयं वासुदेव त्वयेह; गूढा वसन्तो विदिताः स्म सर्वे </div>
<div class="sloka" id="183_sloka7"> <a href="183.htm#183_sloka7">7 </a> <br>tam abravīd vāsudevaḥ prahasya; gūḍho 'py agnir jñāyata eva rājan<br>taṃ vikramaṃ pāṇḍaveyānatītya; ko 'nyaḥ kartā vidyate mānuṣeṣu<br>तम् अब्रवीद् वासुदेवः प्रहस्य; गूढो 'प्य् अग्निर् ज्ञायत एव राजन् <br>तं विक्रमं पाण्डवेयानतीत्य; को 'न्यः कर्ता विद्यते मानुषेषु </div>
<div class="sloka" id="183_sloka8"> <a href="183.htm#183_sloka8">8 </a> <br>diṣṭyā tasmāt pāvakāt saṃpramuktā; yūyaṃ sarve pāṇḍavāḥ śatrusāhāḥ<br>diṣṭyā pāpo dhṛtarāṣṭrasya putraḥ; sahāmātyo na sakāmo 'bhaviṣyat<br>दिष्ट्या तस्मात् पावकात् संप्रमुक्ता; यूयं सर्वे पाण्डवाः शत्रुसाहाः <br>दिष्ट्या पापो धृतराष्ट्रस्य पुत्रः; सहामात्यो न सकामो 'भविष्यत् </div></body></html>