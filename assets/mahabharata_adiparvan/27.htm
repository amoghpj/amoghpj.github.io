<html><body><div class="sloka" id="27_sloka1"> <a href="27.htm#27_sloka1">1 </a> <br>[ṣ]<br>ko 'parādho mahendrasya kaḥ pramādaś ca sūtaja<br>tapasā vālakhilyānāṃ saṃbhūto garuḍaḥ katham<br>[ष्] <br>को 'पराधो महेन्द्रस्य कः प्रमादश् च सूतज <br>तपसा वालखिल्यानां संभूतो गरुडः कथम् </div>
<div class="sloka" id="27_sloka2"> <a href="27.htm#27_sloka2">2 </a> <br>kaśyapasya dvijāteś ca kathaṃ vai pakṣirāṭ sutaḥ<br>adhṛṣyaḥ sarvabhūtānām avadhyaś cābhavat katham<br>कश्यपस्य द्विजातेश् च कथं वै पक्षिराट् सुतः <br>अधृष्यः सर्वभूतानाम् अवध्यश् चाभवत् कथम् </div>
<div class="sloka" id="27_sloka3"> <a href="27.htm#27_sloka3">3 </a> <br>kathaṃ ca kāmacārī sa kāmavīryaś ca khecaraḥ<br>etad icchāmy ahaṃ śrotuṃ purāṇe yadi paṭhyate<br>कथं च कामचारी स कामवीर्यश् च खेचरः <br>एतद् इच्छाम्य् अहं श्रोतुं पुराणे यदि पठ्यते </div>
<div class="sloka" id="27_sloka4"> <a href="27.htm#27_sloka4">4 </a> <br>[s]<br>viṣayo 'yaṃ purāṇasya yan māṃ tvaṃ paripṛcchasi<br>śṛṇu me vadataḥ sarvam etat saṃkṣepato dvija<br>[स्] <br>विषयो 'यं पुराणस्य यन् मां त्वं परिपृच्छसि <br>शृणु मे वदतः सर्वम् एतत् संक्षेपतो द्विज </div>
<div class="sloka" id="27_sloka5"> <a href="27.htm#27_sloka5">5 </a> <br>yajataḥ putra kāmasya kaśyapasya prajāpateḥ<br>sāhāyyam ṛṣayo devā gandharvāś ca daduḥ kila<br>यजतः पुत्र कामस्य कश्यपस्य प्रजापतेः <br>साहाय्यम् ऋषयो देवा गन्धर्वाश् च ददुः किल </div>
<div class="sloka" id="27_sloka6"> <a href="27.htm#27_sloka6">6 </a> <br>tatredhmānayane śakro niyuktaḥ kaśyapena ha<br>munayo vālakhilyāś ca ye cānye devatā gaṇāḥ<br>तत्रेध्मानयने शक्रो नियुक्तः कश्यपेन ह <br>मुनयो वालखिल्याश् च ये चान्ये देवता गणाः </div>
<div class="sloka" id="27_sloka7"> <a href="27.htm#27_sloka7">7 </a> <br>śakras tu vīryasadṛśam idhma bhāraṃ giriprabham<br>samudyamyānayām āsa nātikṛcchrād iva prabhuḥ<br>शक्रस् तु वीर्यसदृशम् इध्म भारं गिरिप्रभम् <br>समुद्यम्यानयाम् आस नातिकृच्छ्राद् इव प्रभुः </div>
<div class="sloka" id="27_sloka8"> <a href="27.htm#27_sloka8">8 </a> <br>athāpaśyad ṛṣīn hrasvān aṅguṣṭhodara parvaṇaḥ<br>palāśavṛntikām ekāṃ sahitān vahataḥ pathi<br>अथापश्यद् ऋषीन् ह्रस्वान् अङ्गुष्ठोदर पर्वणः <br>पलाशवृन्तिकाम् एकां सहितान् वहतः पथि </div>
<div class="sloka" id="27_sloka9"> <a href="27.htm#27_sloka9">9 </a> <br>pralīnān sveṣv ivāṅgeṣu nirāhārāṃs tapodhanān<br>kliśyamānān mandabalān goṣpade saṃplutodake<br>प्रलीनान् स्वेष्व् इवाङ्गेषु निराहारांस् तपोधनान् <br>क्लिश्यमानान् मन्दबलान् गोष्पदे संप्लुतोदके </div>
<div class="sloka" id="27_sloka10"> <a href="27.htm#27_sloka10">10 </a> <br>tāṃś ca sarvān smayāviṣṭo vīryonmattaḥ puraṃdaraḥ<br>avahasyātyagāc chīghraṃ laṅghayitvāvamanya ca<br>तांश् च सर्वान् स्मयाविष्टो वीर्योन्मत्तः पुरंदरः <br>अवहस्यात्यगाच् छीघ्रं लङ्घयित्वावमन्य च </div>
<div class="sloka" id="27_sloka11"> <a href="27.htm#27_sloka11">11 </a> <br>te 'tha roṣasamāviṣṭāḥ subhṛśaṃ jātamanyavaḥ<br>ārebhire mahat karma tadā śakra bhayaṃkaram<br>ते 'थ रोषसमाविष्टाः सुभृशं जातमन्यवः <br>आरेभिरे महत् कर्म तदा शक्र भयंकरम् </div>
<div class="sloka" id="27_sloka12"> <a href="27.htm#27_sloka12">12 </a> <br>juhuvus te sutapaso vidhivaj jātavedasam<br>mantrair uccāvacair viprā yena kāmena tac chṛṇu<br>जुहुवुस् ते सुतपसो विधिवज् जातवेदसम् <br>मन्त्रैर् उच्चावचैर् विप्रा येन कामेन तच् छृणु </div>
<div class="sloka" id="27_sloka13"> <a href="27.htm#27_sloka13">13 </a> <br>kāmavīryaḥ kāmagamo devarājabhayapradaḥ<br>indro 'nyaḥ sarvadevānāṃ bhaved iti yatavratāḥ<br>कामवीर्यः कामगमो देवराजभयप्रदः <br>इन्द्रो 'न्यः सर्वदेवानां भवेद् इति यतव्रताः </div>
<div class="sloka" id="27_sloka14"> <a href="27.htm#27_sloka14">14 </a> <br>indrāc chataguṇaḥ śaurye vīrye caiva manojavaḥ<br>tapaso naḥ phalenādya dāruṇaḥ saṃbhavatv iti<br>इन्द्राच् छतगुणः शुर्ये वीर्ये चैव मनोजवः <br>तपसो नः फलेनाद्य दारुणः संभवत्व् इति </div>
<div class="sloka" id="27_sloka15"> <a href="27.htm#27_sloka15">15 </a> <br>tad buddhvā bhṛśasaṃtapto devarājaḥ śatakratuḥ<br>jagāma śaraṇaṃ tatra kaśyapaṃ saṃśitavratam<br>तद् बुद्ध्वा भृशसंतप्तो देवराजः शतक्रतुः <br>जगाम शरणं तत्र कश्यपं संशितव्रतम् </div>
<div class="sloka" id="27_sloka16"> <a href="27.htm#27_sloka16">16 </a> <br>tac chrutvā devarājasya kaśyapo 'tha prajāpatiḥ<br>vālakhilyān upāgamya karmasiddhim apṛcchata<br>तच् छ्रुत्वा देवराजस्य कश्यपो 'थ प्रजापतिः <br>वालखिल्यान् उपागम्य कर्मसिद्धिम् अपृच्छत </div>
<div class="sloka" id="27_sloka17"> <a href="27.htm#27_sloka17">17 </a> <br>evam astv iti taṃ cāpi pratyūcuḥ satyavādinaḥ<br>tān kaśyapa uvācedaṃ sāntvapūrvaṃ prajāpatiḥ<br>एवम् अस्त्व् इति तं चापि प्रत्यूचुः सत्यवादिनः <br>तान् कश्यप उवाचेदं सान्त्वपूर्वं प्रजापतिः </div>
<div class="sloka" id="27_sloka18"> <a href="27.htm#27_sloka18">18 </a> <br>ayam indras tribhuvane niyogād brahmaṇaḥ kṛtaḥ<br>indrārthaṃ ca bhavanto 'pi yatnavantas tapodhanāḥ<br>अयम् इन्द्रस् त्रिभुवने नियोगाद् ब्रह्मणः कृतः <br>इन्द्रार्थं च भवन्तो 'पि यत्नवन्तस् तपोधनाः </div>
<div class="sloka" id="27_sloka19"> <a href="27.htm#27_sloka19">19 </a> <br>na mithyā brahmaṇo vākyaṃ kartum arhatha sattamāḥ<br>bhavatāṃ ca na mithyāyaṃ saṃkalpo me cikīrṣitaḥ<br>न मिथ्या ब्रह्मणो वाक्यं कर्तुम् अर्हथ सत्तमाः <br>भवतां च न मिथ्यायं संकल्पो मे चिकीर्षितः </div>
<div class="sloka" id="27_sloka20"> <a href="27.htm#27_sloka20">20 </a> <br>bhavatv eṣa patatrīṇām indro 'tibalasattvavān<br>prasādaḥ kriyatāṃ caiva devarājasya yācataḥ<br>भवत्व् एष पतत्रीणाम् इन्द्रो 'तिबलसत्त्ववान् <br>प्रसादः क्रियतां चैव देवराजस्य याचतः </div>
<div class="sloka" id="27_sloka21"> <a href="27.htm#27_sloka21">21 </a> <br>evam uktāḥ kaśyapena vālakhilyās tapodhanāḥ<br>pratyūcur abhisaṃpūjya muniśreṣṭhaṃ prajāpatim<br>एवम् उक्ताः कश्यपेन वालखिल्यास् तपोधनाः <br>प्रत्यूचुर् अभिसंपूज्य मुनिश्रेष्ठं प्रजापतिम् </div>
<div class="sloka" id="27_sloka22"> <a href="27.htm#27_sloka22">22 </a> <br>indrārtho 'yaṃ samārambhaḥ sarveṣāṃ naḥ prajāpate<br>apatyārthaṃ samārambho bhavataś cāyam īpsitaḥ<br>इन्द्रार्थो 'यं समारम्भः सर्वेषां नः प्रजापते <br>अपत्यार्थं समारम्भो भवतश् चायम् ईप्सितः </div>
<div class="sloka" id="27_sloka23"> <a href="27.htm#27_sloka23">23 </a> <br>tad idaṃ saphalaṃ karma tvayā vai pratigṛhyatām<br>tathā caiva vidhatsvātra yathā śreyo 'nupaśyasi<br>तद् इदं सफलं कर्म त्वया वै प्रतिगृह्यताम् <br>तथा चैव विधत्स्वात्र यथा श्रेयो 'नुपश्यसि </div>
<div class="sloka" id="27_sloka24"> <a href="27.htm#27_sloka24">24 </a> <br>etasminn eva kāle tu devī dākṣāyaṇī śubhā<br>vinatā nāma kalyāṇī putra kāmā yaśasvinī<br>एतस्मिन्न् एव काले तु देवी दाक्षायणी शुभा <br>विनता नाम कल्याणी पुत्र कामा यशस्विनी </div>
<div class="sloka" id="27_sloka25"> <a href="27.htm#27_sloka25">25 </a> <br>tapas taptvā vrataparā snātā puṃsavane śuciḥ<br>upacakrāma bhartāraṃ tām uvācātha kaśyapaḥ<br>तपस् तप्त्वा व्रतपरा स्नाता पुंसवने शुचिः <br>उपचक्राम भर्तारं ताम् उवाचाथ कश्यपः </div>
<div class="sloka" id="27_sloka26"> <a href="27.htm#27_sloka26">26 </a> <br>ārambhaḥ saphalo devi bhavitāyaṃ tavepsitaḥ<br>janayiṣyasi putrau dvau vīrau tribhuvaneśvarau<br>आरम्भः सफलो देवि भवितायं तवेप्सितः <br>जनयिष्यसि पुत्रु द्वु वीरु त्रिभुवनेश्वरु </div>
<div class="sloka" id="27_sloka27"> <a href="27.htm#27_sloka27">27 </a> <br>tapasā vālakhilyānāṃ mama saṃkalpajau tathā<br>bhaviṣyato mahābhāgau putrau te lokapūjitau<br>तपसा वालखिल्यानां मम संकल्पजु तथा <br>भविष्यतो महाभागु पुत्रु ते लोकपूजितु </div>
<div class="sloka" id="27_sloka28"> <a href="27.htm#27_sloka28">28 </a> <br>uvāca caināṃ bhagavān mārīcaḥ punar eva ha<br>dhāryatām apramādena garbho 'yaṃ sumahodayaḥ<br>उवाच चैनां भगवान् मारीचः पुनर् एव ह <br>धार्यताम् अप्रमादेन गर्भो 'यं सुमहोदयः </div>
<div class="sloka" id="27_sloka29"> <a href="27.htm#27_sloka29">29 </a> <br>ekaḥ sarvapatatrīṇām indratvaṃ kārayiṣyati<br>lokasaṃbhāvito vīraḥ kāmavīryo vihaṃgamaḥ<br>एकः सर्वपतत्रीणाम् इन्द्रत्वं कारयिष्यति <br>लोकसंभावितो वीरः कामवीर्यो विहंगमः </div>
<div class="sloka" id="27_sloka30"> <a href="27.htm#27_sloka30">30 </a> <br>śatakratum athovāca prīyamāṇaḥ prajāpatiḥ<br>tvatsahāyau khagāv etau bhrātarau te bhaviṣyataḥ<br>शतक्रतुम् अथोवाच प्रीयमाणः प्रजापतिः <br>त्वत्सहायु खगाव् एतु भ्रातरु ते भविष्यतः </div>
<div class="sloka" id="27_sloka31"> <a href="27.htm#27_sloka31">31 </a> <br>naitābhyāṃ bhavitā doṣaḥ sakāśāt te puraṃdara<br>vyetu te śakra saṃtāpas tvam evendro bhaviṣyasi<br>नैताभ्यां भविता दोषः सकाशात् ते पुरंदर <br>व्येतु ते शक्र संतापस् त्वम् एवेन्द्रो भविष्यसि </div>
<div class="sloka" id="27_sloka32"> <a href="27.htm#27_sloka32">32 </a> <br>na cāpy evaṃ tvayā bhūyaḥ kṣeptayā brahmavādinaḥ<br>na cāvamānyā darpāt te vāg viṣā bhṛśakopanāḥ<br>न चाप्य् एवं त्वया भूयः क्षेप्तया ब्रह्मवादिनः <br>न चावमान्या दर्पात् ते वाग् विषा भृशकोपनाः </div>
<div class="sloka" id="27_sloka33"> <a href="27.htm#27_sloka33">33 </a> <br>evam ukto jagāmendro nirviśaṅkas triviṣṭapam<br>vinatā cāpi siddhārthā babhūva muditā tadā<br>एवम् उक्तो जगामेन्द्रो निर्विशङ्कस् त्रिविष्टपम् <br>विनता चापि सिद्धार्था बभूव मुदिता तदा </div>
<div class="sloka" id="27_sloka34"> <a href="27.htm#27_sloka34">34 </a> <br>janayām āsa putrau dvāv aruṇaṃ garuḍaṃ tathā<br>aruṇas tayos tu vikala ādityasya puraḥsaraḥ<br>जनयाम् आस पुत्रु द्वाव् अरुणं गरुडं तथा <br>अरुणस् तयोस् तु विकल आदित्यस्य पुरःसरः </div></body></html>