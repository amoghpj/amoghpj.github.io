<html><body><div class="sloka" id="97_sloka1"> <a href="97.htm#97_sloka1">1 </a> <br>[v]<br>tataḥ satyavatī dīnā kṛpaṇā putragṛddhinī<br>putrasya kṛtvā kāryāṇi snuṣābhyāṃ saha bhārata<br>[व्] <br>ततः सत्यवती दीना कृपणा पुत्रगृद्धिनी <br>पुत्रस्य कृत्वा कार्याणि स्नुषाभ्यां सह भारत </div>
<div class="sloka" id="97_sloka2"> <a href="97.htm#97_sloka2">2 </a> <br>dharmaṃ ca pitṛvaṃśaṃ ca mātṛvaṃśaṃ ca māninī<br>prasamīkṣya mahābhāgā gāṅgeyaṃ vākyam abravīt<br>धर्मं च पितृवंशं च मातृवंशं च मानिनी <br>प्रसमीक्ष्य महाभागा गाङ्गेयं वाक्यम् अब्रवीत् </div>
<div class="sloka" id="97_sloka3"> <a href="97.htm#97_sloka3">3 </a> <br>śaṃtanor dharmanityasya kauravyasya yaśasvinaḥ<br>tvayi piṇḍaś ca kīrtiś ca saṃtānaṃ ca pratiṣṭhitam<br>शंतनोर् धर्मनित्यस्य कुरव्यस्य यशस्विनः <br>त्वयि पिण्डश् च कीर्तिश् च संतानं च प्रतिष्ठितम् </div>
<div class="sloka" id="97_sloka4"> <a href="97.htm#97_sloka4">4 </a> <br>yathā karma śubhaṃ kṛtvā svargopagamanaṃ dhruvam<br>yathā cāyur dhruvaṃ satye tvayi dharmas tathā dhruvaḥ<br>यथा कर्म शुभं कृत्वा स्वर्गोपगमनं ध्रुवम् <br>यथा चायुर् ध्रुवं सत्ये त्वयि धर्मस् तथा ध्रुवः </div>
<div class="sloka" id="97_sloka5"> <a href="97.htm#97_sloka5">5 </a> <br>vettha dharmāṃś ca dharmajña samāsenetareṇa ca<br>vividhās tvaṃ śrutīr vettha vettha vedāṃś ca sarvaśaḥ<br>वेत्थ धर्मांश् च धर्मज्ञ समासेनेतरेण च <br>विविधास् त्वं श्रुतीर् वेत्थ वेत्थ वेदांश् च सर्वशः </div>
<div class="sloka" id="97_sloka6"> <a href="97.htm#97_sloka6">6 </a> <br>vyavasthānaṃ ca te dharme kulācāraṃ ca lakṣaye<br>pratipattiṃ ca kṛcchreṣu śukrāṅgirasayor iva<br>व्यवस्थानं च ते धर्मे कुलाचारं च लक्षये <br>प्रतिपत्तिं च कृच्छ्रेषु शुक्राङ्गिरसयोर् इव </div>
<div class="sloka" id="97_sloka7"> <a href="97.htm#97_sloka7">7 </a> <br>tasmāt subhṛśam āśvasya tvayi dharmabhṛtāṃ vara<br>kārye tvāṃ viniyokṣyāmi tac chrutvā kartum arhasi<br>तस्मात् सुभृशम् आश्वस्य त्वयि धर्मभृतां वर <br>कार्ये त्वां विनियोक्ष्यामि तच् छ्रुत्वा कर्तुम् अर्हसि </div>
<div class="sloka" id="97_sloka8"> <a href="97.htm#97_sloka8">8 </a> <br>mama putras tava bhrātā vīryavān supriyaś ca te<br>bāla eva gataḥ svargam aputraḥ puruṣarṣabha<br>मम पुत्रस् तव भ्राता वीर्यवान् सुप्रियश् च ते <br>बाल एव गतः स्वर्गम् अपुत्रः पुरुषर्षभ </div>
<div class="sloka" id="97_sloka9"> <a href="97.htm#97_sloka9">9 </a> <br>ime mahiṣyau bhrātus te kāśirājasute śubhe<br>rūpayauvana saṃpanne putra kāme ca bhārata<br>इमे महिष्यु भ्रातुस् ते काशिराजसुते शुभे <br>रूपयुवन संपन्ने पुत्र कामे च भारत </div>
<div class="sloka" id="97_sloka10"> <a href="97.htm#97_sloka10">10 </a> <br>tayor utpādayāpatyaṃ saṃtānāya kulasya naḥ<br>manniyogān mahābhāga dharmaṃ kartum ihārhasi<br>तयोर् उत्पादयापत्यं संतानाय कुलस्य नः <br>मन्नियोगान् महाभाग धर्मं कर्तुम् इहार्हसि </div>
<div class="sloka" id="97_sloka11"> <a href="97.htm#97_sloka11">11 </a> <br>rājye caivābhiṣicyasva bhāratān anuśādhi ca<br>dārāṃś ca kuru dharmeṇa mā nimajjīḥ pitāmahān<br>राज्ये चैवाभिषिच्यस्व भारतान् अनुशाधि च <br>दारांश् च कुरु धर्मेण मा निमज्जीः पितामहान् </div>
<div class="sloka" id="97_sloka12"> <a href="97.htm#97_sloka12">12 </a> <br>tathocyamāno mātrā ca suhṛdbhiś ca paraṃtapaḥ<br>pratyuvāca sa dharmātmā dharmyam evottaraṃ vacaḥ<br>तथोच्यमानो मात्रा च सुहृद्भिश् च परंतपः <br>प्रत्युवाच स धर्मात्मा धर्म्यम् एवोत्तरं वचः </div>
<div class="sloka" id="97_sloka13"> <a href="97.htm#97_sloka13">13 </a> <br>asaṃśayaṃ paro dharmas tvayā mātar udāhṛtaḥ<br>tvam apatyaṃ prati ca me pratijñāṃ vettha vai parām<br>असंशयं परो धर्मस् त्वया मातर् उदाहृतः <br>त्वम् अपत्यं प्रति च मे प्रतिज्ञां वेत्थ वै पराम् </div>
<div class="sloka" id="97_sloka14"> <a href="97.htm#97_sloka14">14 </a> <br>jānāsi ca yathāvṛtthaṃ śulka hetos tvad antare<br>sa satyavati satyaṃ te pratijānāmy ahaṃ punaḥ<br>जानासि च यथावृत्थं शुल्क हेतोस् त्वद् अन्तरे <br>स सत्यवति सत्यं ते प्रतिजानाम्य् अहं पुनः </div>
<div class="sloka" id="97_sloka15"> <a href="97.htm#97_sloka15">15 </a> <br>parityajeyaṃ trailokyaṃ rājyaṃ deveṣu vā punaḥ<br>yad vāpy adhikam etābhyāṃ na tu satyaṃ kathaṃ cana<br>परित्यजेयं त्रैलोक्यं राज्यं देवेषु वा पुनः <br>यद् वाप्य् अधिकम् एताभ्यां न तु सत्यं कथं चन </div>
<div class="sloka" id="97_sloka16"> <a href="97.htm#97_sloka16">16 </a> <br>tyajec ca pṛthivī gandham āpaś ca rasam ātmanaḥ<br>jyotis tathā tyajed rūpaṃ vāyuḥ sparśaguṇaṃ tyajet<br>त्यजेच् च पृथिवी गन्धम् आपश् च रसम् आत्मनः <br>ज्योतिस् तथा त्यजेद् रूपं वायुः स्पर्शगुणं त्यजेत् </div>
<div class="sloka" id="97_sloka17"> <a href="97.htm#97_sloka17">17 </a> <br>prabhāṃ samutsṛjed arko dhūmaketus tathoṣṇatām<br>tyajec chabdam athākāśaḥ somaḥ śītāṃśutāṃ tyajet<br>प्रभां समुत्सृजेद् अर्को धूमकेतुस् तथोष्णताम् <br>त्यजेच् छब्दम् अथाकाशः सोमः शीतांशुतां त्यजेत् </div>
<div class="sloka" id="97_sloka18"> <a href="97.htm#97_sloka18">18 </a> <br>vikramaṃ vṛtrahā jahyād dharmaṃ jahyāc ca dharmarāṭ<br>na tv ahaṃ satyam utsraṣṭuṃ vyavaseyaṃ kathaṃ cana<br>विक्रमं वृत्रहा जह्याद् धर्मं जह्याच् च धर्मराट् <br>न त्व् अहं सत्यम् उत्स्रष्टुं व्यवसेयं कथं चन </div>
<div class="sloka" id="97_sloka19"> <a href="97.htm#97_sloka19">19 </a> <br>evam uktā tu putreṇa bhūri draviṇa tejasā<br>mātā satyavatī bhīṣmam uvāca tadanantaram<br>एवम् उक्ता तु पुत्रेण भूरि द्रविण तेजसा <br>माता सत्यवती भीष्मम् उवाच तदनन्तरम् </div>
<div class="sloka" id="97_sloka20"> <a href="97.htm#97_sloka20">20 </a> <br>jānāmi te sthitiṃ satye parāṃ satyaparākrama<br>icchan sṛjethās trīṁl lokān anyāṃs tvaṃ svena tejasā<br>जानामि ते स्थितिं सत्ये परां सत्यपराक्रम <br>इच्छन् सृजेथास् त्रीṁल् लोकान् अन्यांस् त्वं स्वेन तेजसा </div>
<div class="sloka" id="97_sloka21"> <a href="97.htm#97_sloka21">21 </a> <br>jānāmi caiva satyaṃ tan madarthaṃ yad abhāṣathāḥ<br>āpad dharmam avekṣasva vaha paitāmahīṃ dhuram<br>जानामि चैव सत्यं तन् मदर्थं यद् अभाषथाः <br>आपद् धर्मम् अवेक्षस्व वह पैतामहीं धुरम् </div>
<div class="sloka" id="97_sloka22"> <a href="97.htm#97_sloka22">22 </a> <br>yathā te kulatantuś ca dharmaś ca na parābhavet<br>suhṛdaś ca prahṛṣyeraṃs tathā kuru paraṃtapa<br>यथा ते कुलतन्तुश् च धर्मश् च न पराभवेत् <br>सुहृदश् च प्रहृष्येरंस् तथा कुरु परंतप </div>
<div class="sloka" id="97_sloka23"> <a href="97.htm#97_sloka23">23 </a> <br>lālapyamānāṃ tām evaṃ kṛpaṇāṃ putragṛddhinīm<br>dharmād apetaṃ bruvatīṃ bhīṣmo bhūyo 'bravīd idam<br>लालप्यमानां ताम् एवं कृपणां पुत्रगृद्धिनीम् <br>धर्माद् अपेतं ब्रुवतीं भीष्मो भूयो 'ब्रवीद् इदम् </div>
<div class="sloka" id="97_sloka24"> <a href="97.htm#97_sloka24">24 </a> <br>rājñi dharmān avekṣasva mā naḥ sarvān vyanīnaśaḥ<br>satyāc cyutiḥ kṣatriyasya na dharmeṣu praśasyate<br>राज्ञि धर्मान् अवेक्षस्व मा नः सर्वान् व्यनीनशः <br>सत्याच् च्युतिः क्षत्रियस्य न धर्मेषु प्रशस्यते </div>
<div class="sloka" id="97_sloka25"> <a href="97.htm#97_sloka25">25 </a> <br>śaṃtanor api saṃtānaṃ yathā syād akṣayaṃ bhuvi<br>tat te dharmaṃ pravakṣyāmi kṣātraṃ rājñi sanātanam<br>शंतनोर् अपि संतानं यथा स्याद् अक्षयं भुवि <br>तत् ते धर्मं प्रवक्ष्यामि क्षात्रं राज्ञि सनातनम् </div></body></html>