<html><body><div class="sloka" id="215_sloka1"> <a href="215.htm#215_sloka1">1 </a> <br>[vai]<br>so 'bravīd arjunaṃ caiva vāsudevaṃ ca sātvatam<br>lokapravīrau tiṣṭhantau khāṇḍavasya samīpataḥ<br>[वै] <br>सो 'ब्रवीद् अर्जुनं चैव वासुदेवं च सात्वतम् <br>लोकप्रवीरु तिष्ठन्तु खाण्डवस्य समीपतः </div>
<div class="sloka" id="215_sloka2"> <a href="215.htm#215_sloka2">2 </a> <br>brāhmaṇo bahu bhoktāsmi bhuñje 'parimitaṃ sadā<br>bhikṣe vārṣṇeya pārthau vām ekāṃ tṛptiṃ prayacchatām<br>ब्राह्मणो बहु भोक्तास्मि भुञ्जे 'परिमितं सदा <br>भिक्षे वार्ष्णेय पार्थु वाम् एकां तृप्तिं प्रयच्छताम् </div>
<div class="sloka" id="215_sloka3"> <a href="215.htm#215_sloka3">3 </a> <br>evam uktau tam abrūtāṃ tatas tau kṛṣṇa pāṇḍavau<br>kenānnena bhavāṃs tṛpyet tasyānnasya yatāvahe<br>एवम् उक्तु तम् अब्रूतां ततस् तु कृष्ण पाण्डवु <br>केनान्नेन भवांस् तृप्येत् तस्यान्नस्य यतावहे </div>
<div class="sloka" id="215_sloka4"> <a href="215.htm#215_sloka4">4 </a> <br>evam uktaḥ sa bhagavān abravīt tāv ubhau tataḥ<br>bhāṣamāṇau tadā vīrau kim annaṃ kriyatām iti<br>एवम् उक्तः स भगवान् अब्रवीत् ताव् उभु ततः <br>भाषमाणु तदा वीरु किम् अन्नं क्रियताम् इति </div>
<div class="sloka" id="215_sloka5"> <a href="215.htm#215_sloka5">5 </a> <br>nāham annaṃ bubhukṣe vai pāvakaṃ māṃ nibodhatam<br>yadannam anurūpaṃ me tad yuvāṃ saṃprayacchatam<br>नाहम् अन्नं बुभुक्षे वै पावकं मां निबोधतम् <br>यदन्नम् अनुरूपं मे तद् युवां संप्रयच्छतम् </div>
<div class="sloka" id="215_sloka6"> <a href="215.htm#215_sloka6">6 </a> <br>idam indraḥ sadā dāvaṃ khāṇḍavaṃ parirakṣati<br>taṃ na śaknomy ahaṃ dagdhuṃ rakṣyamāṇaṃ mahātmanā<br>इदम् इन्द्रः सदा दावं खाण्डवं परिरक्षति <br>तं न शक्नोम्य् अहं दग्धुं रक्ष्यमाणं महात्मना </div>
<div class="sloka" id="215_sloka7"> <a href="215.htm#215_sloka7">7 </a> <br>vasaty atra sakhā tasya takṣakaḥ pannagaḥ sadā<br>sagaṇas tat kṛte dāvaṃ parirakṣati vajrabhṛt<br>वसत्य् अत्र सखा तस्य तक्षकः पन्नगः सदा <br>सगणस् तत् कृते दावं परिरक्षति वज्रभृत् </div>
<div class="sloka" id="215_sloka8"> <a href="215.htm#215_sloka8">8 </a> <br>tatra bhūtāny anekāni rakṣyante sma prasaṅgataḥ<br>taṃ didhakṣur na śaknomi dagdhuṃ śakrasya tejasā<br>तत्र भूतान्य् अनेकानि रक्ष्यन्ते स्म प्रसङ्गतः <br>तं दिधक्षुर् न शक्नोमि दग्धुं शक्रस्य तेजसा </div>
<div class="sloka" id="215_sloka9"> <a href="215.htm#215_sloka9">9 </a> <br>sa māṃ prajvalitaṃ dṛṣṭvā meghāmbhobhiḥ pravarṣati<br>tato dagdhuṃ na śaknomi didhakṣur dāvam īpsitam<br>स मां प्रज्वलितं दृष्ट्वा मेघाम्भोभिः प्रवर्षति <br>ततो दग्धुं न शक्नोमि दिधक्षुर् दावम् ईप्सितम् </div>
<div class="sloka" id="215_sloka10"> <a href="215.htm#215_sloka10">10 </a> <br>sa yuvābhyāṃ sahāyābhyām astravidbhyāṃ samāgataḥ<br>daheyaṃ khāṇḍavaṃ dāvam etad annaṃ vṛtaṃ mayā<br>स युवाभ्यां सहायाभ्याम् अस्त्रविद्भ्यां समागतः <br>दहेयं खाण्डवं दावम् एतद् अन्नं वृतं मया </div>
<div class="sloka" id="215_sloka11"> <a href="215.htm#215_sloka11">11 </a> <br>yuvāṃ hy udakadhārās tā bhūtāni ca samantataḥ<br>uttamāstravido samyak sarvato vārayiṣyathaḥ<br>युवां ह्य् उदकधारास् ता भूतानि च समन्ततः <br>उत्तमास्त्रविदो सम्यक् सर्वतो वारयिष्यथः </div>
<div class="sloka" id="215_sloka12"> <a href="215.htm#215_sloka12">12 </a> <br>evam ukte pratyuvāca bībhatsur jātavedadam<br>didhakṣuṃ khāṇḍavaṃ dāvam akāmasya śatakratoḥ<br>एवम् उक्ते प्रत्युवाच बीभत्सुर् जातवेददम् <br>दिधक्षुं खाण्डवं दावम् अकामस्य शतक्रतोः </div>
<div class="sloka" id="215_sloka13"> <a href="215.htm#215_sloka13">13 </a> <br>uttamāstrāṇi me santi divyāni ca bahūni ca<br>yair ahaṃ śaknuyāṃ yoddhum api vajradharān bahūn<br>उत्तमास्त्राणि मे सन्ति दिव्यानि च बहूनि च <br>यैर् अहं शक्नुयां योद्धुम् अपि वज्रधरान् बहून् </div>
<div class="sloka" id="215_sloka14"> <a href="215.htm#215_sloka14">14 </a> <br>dhanur me nāsti bhagavan bāhuvīryeṇa saṃmitam<br>kurvataḥ samare yatnaṃ vegaṃ yad viṣaheta me<br>धनुर् मे नास्ति भगवन् बाहुवीर्येण संमितम् <br>कुर्वतः समरे यत्नं वेगं यद् विषहेत मे </div>
<div class="sloka" id="215_sloka15"> <a href="215.htm#215_sloka15">15 </a> <br>śaraiś ca me 'rtho bahubhir akṣayaiḥ kṣipram asyataḥ<br>na hi voḍhuṃ rathaḥ śaktaḥ śarān mama yathepsitān<br>शरैश् च मे 'र्थो बहुभिर् अक्षयैः क्षिप्रम् अस्यतः <br>न हि वोढुं रथः शक्तः शरान् मम यथेप्सितान् </div>
<div class="sloka" id="215_sloka16"> <a href="215.htm#215_sloka16">16 </a> <br>aśvāṃś ca divyān iccheyaṃ pāṇḍurān vātaraṃhasaḥ<br>rathaṃ ca meghanirghoṣaṃ sūryapratima tejasam<br>अश्वांश् च दिव्यान् इच्छेयं पाण्डुरान् वातरंहसः <br>रथं च मेघनिर्घोषं सूर्यप्रतिम तेजसम् </div>
<div class="sloka" id="215_sloka17"> <a href="215.htm#215_sloka17">17 </a> <br>tathā kṛṣṇasya vīryeṇa nāyudhaṃ vidyate samam<br>yena nāgān piśāmāṃś ca nihanyān mādhavo raṇe<br>तथा कृष्णस्य वीर्येण नायुधं विद्यते समम् <br>येन नागान् पिशामांश् च निहन्यान् माधवो रणे </div>
<div class="sloka" id="215_sloka18"> <a href="215.htm#215_sloka18">18 </a> <br>upāyaṃ karmaṇaḥ siddhau bhagavan vaktum arhasi<br>nivārayeyaṃ yenendraṃ varṣamāṇaṃ mahāvane<br>उपायं कर्मणः सिद्धु भगवन् वक्तुम् अर्हसि <br>निवारयेयं येनेन्द्रं वर्षमाणं महावने </div></body></html>