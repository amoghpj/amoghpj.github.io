<html><body><div class="sloka" id="189_sloka1"> <a href="189.htm#189_sloka1">1 </a> <br>[vyāsa]<br>purā vai naimiṣāraṇye devāḥ satram upāsate<br>tatra vaivasvato rājañ śāmitram akarot tadā<br>[व्यास] <br>पुरा वै नैमिषारण्ये देवाः सत्रम् उपासते <br>तत्र वैवस्वतो राजञ् शामित्रम् अकरोत् तदा </div>
<div class="sloka" id="189_sloka2"> <a href="189.htm#189_sloka2">2 </a> <br>tato yamo dīkṣitas tatra rājan; nāmārayat kiṃ cid api prajābhyaḥ<br>tataḥ prajās tā bahulā babhūvuḥ; kālātipātān maraṇāt prahīṇāḥ<br>ततो यमो दीक्षितस् तत्र राजन्; नामारयत् किं चिद् अपि प्रजाभ्यः <br>ततः प्रजास् ता बहुला बभूवुः; कालातिपातान् मरणात् प्रहीणाः </div>
<div class="sloka" id="189_sloka3"> <a href="189.htm#189_sloka3">3 </a> <br>tatas tu śakro varuṇaḥ kuberaḥ; sādhyā rudrā vasavaś cāśvinau ca<br>praṇetāraṃ bhuvanasya prajāpatiṃ; samājagmus tatra devās tathānye<br>ततस् तु शक्रो वरुणः कुबेरः; साध्या रुद्रा वसवश् चाश्विनु च <br>प्रणेतारं भुवनस्य प्रजापतिं; समाजग्मुस् तत्र देवास् तथान्ये </div>
<div class="sloka" id="189_sloka4"> <a href="189.htm#189_sloka4">4 </a> <br>tato 'bruvaṁl lokaguruṃ sametā; bhayaṃ nas tīvraṃ mānuṣāṇāṃ vivṛddhyā<br>tasmād bhayād udvijantaḥ sukhepsavaḥ; prayāma sarve śaraṇaṃ bhavantam<br>ततो 'ब्रुवṁल् लोकगुरुं समेता; भयं नस् तीव्रं मानुषाणां विवृद्ध्या <br>तस्माद् भयाद् उद्विजन्तः सुखेप्सवः; प्रयाम सर्वे शरणं भवन्तम् </div>
<div class="sloka" id="189_sloka5"> <a href="189.htm#189_sloka5">5 </a> <br>[brahmā]<br>kiṃ vo bhayaṃ mānuṣebhyo yūyaṃ sarve yadāmarāḥ<br>mā vo martyasakāśād vai bhayaṃ bhavatu karhi cit<br>[ब्रह्मा] <br>किं वो भयं मानुषेभ्यो यूयं सर्वे यदामराः <br>मा वो मर्त्यसकाशाद् वै भयं भवतु कर्हि चित् </div>
<div class="sloka" id="189_sloka6"> <a href="189.htm#189_sloka6">6 </a> <br>[devāh]<br>martyā hy amartyāḥ saṃvṛttā na viśeṣo 'sti kaś cana<br>aviśeṣād udvijanto viśeṣārtham ihāgatāḥ<br>[देवाह्] <br>मर्त्या ह्य् अमर्त्याः संवृत्ता न विशेषो 'स्ति कश् चन <br>अविशेषाद् उद्विजन्तो विशेषार्थम् इहागताः </div>
<div class="sloka" id="189_sloka7"> <a href="189.htm#189_sloka7">7 </a> <br>[brahmā]<br>vaivasvato vyāpṛtaḥ satra hetos; tena tv ime na mriyante manuṣyāḥ<br>tasminn ekāgre kṛtasarvakārye; tata eṣāṃ bhavitaivānta kālaḥ<br>[ब्रह्मा] <br>वैवस्वतो व्यापृतः सत्र हेतोस्; तेन त्व् इमे न म्रियन्ते मनुष्याः <br>तस्मिन्न् एकाग्रे कृतसर्वकार्ये; तत एषां भवितैवान्त कालः </div>
<div class="sloka" id="189_sloka8"> <a href="189.htm#189_sloka8">8 </a> <br>vaivasvatasyāpi tanur vibhūtā; vīryeṇa yuṣmākam uta prayuktā<br>saiṣām anto bhavitā hy antakāle; tanur hi vīryaṃ bhavitā nareṣu<br>वैवस्वतस्यापि तनुर् विभूता; वीर्येण युष्माकम् उत प्रयुक्ता <br>सैषाम् अन्तो भविता ह्य् अन्तकाले; तनुर् हि वीर्यं भविता नरेषु </div>
<div class="sloka" id="189_sloka9"> <a href="189.htm#189_sloka9">9 </a> <br>[vyāsa]<br>tatas tu te pūrvaja devavākyaṃ; śrutvā devā yatra devā yajante<br>samāsīnās te sametā mahābalā; bhāgī rathyāṃ dadṛśuḥ puṇḍarīkam<br>[व्यास] <br>ततस् तु ते पूर्वज देववाक्यं; श्रुत्वा देवा यत्र देवा यजन्ते <br>समासीनास् ते समेता महाबला; भागी रथ्यां ददृशुः पुण्डरीकम् </div>
<div class="sloka" id="189_sloka10"> <a href="189.htm#189_sloka10">10 </a> <br>dṛṣṭvā ca tad vismitās te babhūvus; teṣām indras tatra śūro jagāma<br>so 'paśyad yoṣām atha pāvakaprabhāṃ; yatra gaṅgā satataṃ saṃprasūtā<br>दृष्ट्वा च तद् विस्मितास् ते बभूवुस्; तेषाम् इन्द्रस् तत्र शूरो जगाम <br>सो 'पश्यद् योषाम् अथ पावकप्रभां; यत्र गङ्गा सततं संप्रसूता </div>
<div class="sloka" id="189_sloka11"> <a href="189.htm#189_sloka11">11 </a> <br>sā tatra yoṣā rudatī jalārthinī; gaṅgāṃ devīṃ vyavagāhyāvatiṣṭhat<br>tasyāśru binduḥ patito jale vai; tat padmam āsīd atha tatra kāñcanam<br>सा तत्र योषा रुदती जलार्थिनी; गङ्गां देवीं व्यवगाह्यावतिष्ठत् <br>तस्याश्रु बिन्दुः पतितो जले वै; तत् पद्मम् आसीद् अथ तत्र काञ्चनम् </div>
<div class="sloka" id="189_sloka12"> <a href="189.htm#189_sloka12">12 </a> <br>tad adbhutaṃ prekṣya vajrī tadānīm; apṛcchat tāṃ yoṣitam antikād vai<br>kā tvaṃ kathaṃ rodiṣi kasya hetor; vākyaṃ tathyaṃ kāmayeha bravīhi<br>तद् अद्भुतं प्रेक्ष्य वज्री तदानीम्; अपृच्छत् तां योषितम् अन्तिकाद् वै <br>का त्वं कथं रोदिषि कस्य हेतोर्; वाक्यं तथ्यं कामयेह ब्रवीहि </div>
<div class="sloka" id="189_sloka13"> <a href="189.htm#189_sloka13">13 </a> <br>[strī]<br>tvaṃ vetsyase mām iha yāsmi śakra; yadarthaṃ cāhaṃ rodimi mandabhāgyā<br>āgaccha rājan purato 'haṃ gamiṣye; draṣṭāsi tad rodimi yatkṛte 'ham<br>[स्त्री] <br>त्वं वेत्स्यसे माम् इह यास्मि शक्र; यदर्थं चाहं रोदिमि मन्दभाग्या <br>आगच्छ राजन् पुरतो 'हं गमिष्ये; द्रष्टासि तद् रोदिमि यत्कृते 'हम् </div>
<div class="sloka" id="189_sloka14"> <a href="189.htm#189_sloka14">14 </a> <br>[vyāsa]<br>tāṃ gacchantīm anvagacchat tadānīṃ; so 'paśyad ārāt taruṇaṃ darśanīyam<br>siṃhāsanasthaṃ yuvatī sahāyaṃ krīḍantam; akṣair girirājamūrdhni<br>[व्यास] <br>तां गच्छन्तीम् अन्वगच्छत् तदानीं; सो 'पश्यद् आरात् तरुणं दर्शनीयम् <br>सिंहासनस्थं युवती सहायं क्रीडन्तम्; अक्षैर् गिरिराजमूर्ध्नि </div>
<div class="sloka" id="189_sloka15"> <a href="189.htm#189_sloka15">15 </a> <br>tam abravīd devarājo mamedaṃ; tvaṃ viddhi viśvaṃ bhuvanaṃ vaśe sthitam<br>īśo 'ham asmīti samanyur abravīd; dṛṣṭvā tam akṣaiḥ subhṛśaṃ pramattam<br>तम् अब्रवीद् देवराजो ममेदं; त्वं विद्धि विश्वं भुवनं वशे स्थितम् <br>ईशो 'हम् अस्मीति समन्युर् अब्रवीद्; दृष्ट्वा तम् अक्षैः सुभृशं प्रमत्तम् </div>
<div class="sloka" id="189_sloka16"> <a href="189.htm#189_sloka16">16 </a> <br>kruddhaṃ tu śakraṃ prasamīkṣya devo; jahāsa śakraṃ ca śanair udaikṣata<br>saṃstambhito 'bhūd atha devarājas; tenokṣitaḥ sthāṇur ivāvatasthe<br>क्रुद्धं तु शक्रं प्रसमीक्ष्य देवो; जहास शक्रं च शनैर् उदैक्षत <br>संस्तम्भितो 'भूद् अथ देवराजस्; तेनोक्षितः स्थाणुर् इवावतस्थे </div>
<div class="sloka" id="189_sloka17"> <a href="189.htm#189_sloka17">17 </a> <br>yadā tu paryāptam ihāsya krīḍayā; tadā devīṃ rudatīṃ tām uvāca<br>ānīyatām eṣa yato 'ham ārān; mainaṃ darpaḥ punar apy āviśeta<br>यदा तु पर्याप्तम् इहास्य क्रीडया; तदा देवीं रुदतीं ताम् उवाच <br>आनीयताम् एष यतो 'हम् आरान्; मैनं दर्पः पुनर् अप्य् आविशेत </div>
<div class="sloka" id="189_sloka18"> <a href="189.htm#189_sloka18">18 </a> <br>tataḥ śakraḥ spṛṣṭamātras tayā tu; srastair aṅgaiḥ patito 'bhūd dharaṇyām<br>tam abravīd bhagavān ugratejā; maivaṃ punaḥ śakra kṛthāḥ kathaṃ cit<br>ततः शक्रः स्पृष्टमात्रस् तया तु; स्रस्तैर् अङ्गैः पतितो 'भूद् धरण्याम् <br>तम् अब्रवीद् भगवान् उग्रतेजा; मैवं पुनः शक्र कृथाः कथं चित् </div>
<div class="sloka" id="189_sloka19"> <a href="189.htm#189_sloka19">19 </a> <br>vivartayainaṃ ca mahādrirājaṃ; balaṃ ca vīryaṃ ca tavāprameyam<br>vivṛtya caivāviśa madhyam asya; yatrāsate tvadvidhāḥ sūryabhāsaḥ<br>विवर्तयैनं च महाद्रिराजं; बलं च वीर्यं च तवाप्रमेयम् <br>विवृत्य चैवाविश मध्यम् अस्य; यत्रासते त्वद्विधाः सूर्यभासः </div>
<div class="sloka" id="189_sloka20"> <a href="189.htm#189_sloka20">20 </a> <br>sa tad vivṛtya śikharaṃ mahāgires; tulyadyutīṃś caturo 'nyān dadarśa<br>sa tān abhiprekṣya babhūva duḥkhitaḥ; kac cin nāhaṃ bhavitā vai yatheme<br>स तद् विवृत्य शिखरं महागिरेस्; तुल्यद्युतींश् चतुरो 'न्यान् ददर्श <br>स तान् अभिप्रेक्ष्य बभूव दुःखितः; कच् चिन् नाहं भविता वै यथेमे </div>
<div class="sloka" id="189_sloka21"> <a href="189.htm#189_sloka21">21 </a> <br>tato devo giriśo vajrapāṇiṃ; vivṛtya netre kupito 'bhyuvāca<br>darīm etāṃ praviśa tvaṃ śatakrato; yan māṃ bālyād avamaṃsthāḥ purastāt<br>ततो देवो गिरिशो वज्रपाणिं; विवृत्य नेत्रे कुपितो 'भ्युवाच <br>दरीम् एतां प्रविश त्वं शतक्रतो; यन् मां बाल्याद् अवमंस्थाः पुरस्तात् </div>
<div class="sloka" id="189_sloka22"> <a href="189.htm#189_sloka22">22 </a> <br>uktas tv evaṃ vibhunā devarājaḥ; pravepamāno bhṛśam evābhiṣaṅgāt<br>srastair aṅgair anileneva nunnam; aśvattha pātraṃ girirājamūrdhni<br>उक्तस् त्व् एवं विभुना देवराजः; प्रवेपमानो भृशम् एवाभिषङ्गात् <br>स्रस्तैर् अङ्गैर् अनिलेनेव नुन्नम्; अश्वत्थ पात्रं गिरिराजमूर्ध्नि </div>
<div class="sloka" id="189_sloka23"> <a href="189.htm#189_sloka23">23 </a> <br>sa prāñjalir vinatenānanena; pravepamānaḥ sahasaivam uktaḥ<br>uvāca cedaṃ bahurūpam ugraṃ; draṣṭā śeṣasya bhagavaṃs tvaṃ bhavādya<br>स प्राञ्जलिर् विनतेनाननेन; प्रवेपमानः सहसैवम् उक्तः <br>उवाच चेदं बहुरूपम् उग्रं; द्रष्टा शेषस्य भगवंस् त्वं भवाद्य </div>
<div class="sloka" id="189_sloka24"> <a href="189.htm#189_sloka24">24 </a> <br>tam abravīd ugradhanvā prahasya; naivaṃ śīlāḥ śeṣam ihāpnuvanti<br>ete 'py evaṃ bhavitāraḥ purastāt; tasmād etāṃ darim āviśya śedhvam<br>तम् अब्रवीद् उग्रधन्वा प्रहस्य; नैवं शीलाः शेषम् इहाप्नुवन्ति <br>एते 'प्य् एवं भवितारः पुरस्तात्; तस्माद् एतां दरिम् आविश्य शेध्वम् </div>
<div class="sloka" id="189_sloka25"> <a href="189.htm#189_sloka25">25 </a> <br>śeṣo 'py evaṃ bhavitā no na saṃśayo; yoniṃ sarve mānuṣīm āviśadhvam<br>tatra yūyaṃ karmakṛtvāviṣahyaṃ; bahūn anyān nidhanaṃ prāpayitvā<br>शेषो 'प्य् एवं भविता नो न संशयो; योनिं सर्वे मानुषीम् आविशध्वम् <br>तत्र यूयं कर्मकृत्वाविषह्यं; बहून् अन्यान् निधनं प्रापयित्वा </div>
<div class="sloka" id="189_sloka26"> <a href="189.htm#189_sloka26">26 </a> <br>āgantāraḥ punar evendra lokaṃ; svakarmaṇā pūrvajitaṃ mahārham<br>sarvaṃ mayā bhāṣitam etad evaṃ; kartavyam anyad vividhārthavac ca<br>आगन्तारः पुनर् एवेन्द्र लोकं; स्वकर्मणा पूर्वजितं महार्हम् <br>सर्वं मया भाषितम् एतद् एवं; कर्तव्यम् अन्यद् विविधार्थवच् च </div>
<div class="sloka" id="189_sloka27"> <a href="189.htm#189_sloka27">27 </a> <br>[pūrvaindrāh]<br>gamiṣyāmo mānuṣaṃ devalokād; durādharo vihito yatra mokṣaḥ<br>devās tv asmān ādadhīrañ jananyāṃ; dharmo vāyur maghavān aśvinau ca<br>[पूर्वैन्द्राह्] <br>गमिष्यामो मानुषं देवलोकाद्; दुराधरो विहितो यत्र मोक्षः <br>देवास् त्व् अस्मान् आदधीरञ् जनन्यां; धर्मो वायुर् मघवान् अश्विनु च </div>
<div class="sloka" id="189_sloka28"> <a href="189.htm#189_sloka28">28 </a> <br>[vyāsa]<br>etac chrutvā vajrapāṇir vacas tu; deva śreṣṭhaṃ punar evedam āha<br>vīryeṇāhaṃ puruṣaṃ kāryahetor; dadyām eṣāṃ pañcamaṃ matprasūtam<br>[व्यास] <br>एतच् छ्रुत्वा वज्रपाणिर् वचस् तु; देव श्रेष्ठं पुनर् एवेदम् आह <br>वीर्येणाहं पुरुषं कार्यहेतोर्; दद्याम् एषां पञ्चमं मत्प्रसूतम् </div>
<div class="sloka" id="189_sloka29"> <a href="189.htm#189_sloka29">29 </a> <br>teṣāṃ kāmaṃ bhagavān ugradhanvā; prādād iṣṭaṃ sannisargād yathoktam<br>tāṃ cāpy eṣāṃ yoṣitaṃ lokakāntāṃ; śriyaṃ bhāryāṃ vyadadhān mānuṣeṣu<br>तेषां कामं भगवान् उग्रधन्वा; प्रादाद् इष्टं सन्निसर्गाद् यथोक्तम् <br>तां चाप्य् एषां योषितं लोककान्तां; श्रियं भार्यां व्यदधान् मानुषेषु </div>
<div class="sloka" id="189_sloka30"> <a href="189.htm#189_sloka30">30 </a> <br>tair eva sārdhaṃ tu tataḥ sa devo; jagāma nārāyaṇam aprameyam<br>sa cāpi tad vyadadhāt sarvam eva; tataḥ sarve saṃbabhūvur dharaṇyām<br>तैर् एव सार्धं तु ततः स देवो; जगाम नारायणम् अप्रमेयम् <br>स चापि तद् व्यदधात् सर्वम् एव; ततः सर्वे संबभूवुर् धरण्याम् </div>
<div class="sloka" id="189_sloka31"> <a href="189.htm#189_sloka31">31 </a> <br>sa cāpi keśau harir udbabarha; śuklam ekam aparaṃ cāpi kṛṣṇam<br>tau cāpi keśau viśatāṃ yadūnāṃ; kule sthirau rohiṇīṃ devakīṃ ca<br>tayor eko baladevo babhūva; kṛṣṇo dvitīyaḥ keśavaḥ saṃbabhūva<br>स चापि केशु हरिर् उद्बबर्ह; शुक्लम् एकम् अपरं चापि कृष्णम् <br>तु चापि केशु विशतां यदूनां; कुले स्थिरु रोहिणीं देवकीं च <br>तयोर् एको बलदेवो बभूव; कृष्णो द्वितीयः केशवः संबभूव </div>
<div class="sloka" id="189_sloka32"> <a href="189.htm#189_sloka32">32 </a> <br>ye te pūrvaṃ śakra rūpā niruddhās; tasyāṃ daryāṃ parvatasyottarasya<br>ihaiva te pāṇḍavā vīryavantaḥ; śakrasyāṃśaḥ pāṇḍavaḥ savyasācī<br>ये ते पूर्वं शक्र रूपा निरुद्धास्; तस्यां दर्यां पर्वतस्योत्तरस्य <br>इहैव ते पाण्डवा वीर्यवन्तः; शक्रस्यांशः पाण्डवः सव्यसाची </div>
<div class="sloka" id="189_sloka33"> <a href="189.htm#189_sloka33">33 </a> <br>evam ete pāṇḍavāḥ saṃbabhūvur; ye te rājan pūrvam indrā babhūvuḥ<br>lakṣmīś caiṣāṃ pūrvam evopadiṣṭā; bhāryāṃ yaiṣā draupadī divyarūpā<br>एवम् एते पाण्डवाः संबभूवुर्; ये ते राजन् पूर्वम् इन्द्रा बभूवुः <br>लक्ष्मीश् चैषां पूर्वम् एवोपदिष्टा; भार्यां यैषा द्रुपदी दिव्यरूपा </div>
<div class="sloka" id="189_sloka34"> <a href="189.htm#189_sloka34">34 </a> <br>kathaṃ hi strī karmaṇo 'nte mahītalāt; samutthiṣṭhed anyato daivayogāt<br>yasyā rūpaṃ somasūryaprakāśaṃ; gandhaś cāgryaḥ krośamātrāt pravāti<br>कथं हि स्त्री कर्मणो 'न्ते महीतलात्; समुत्थिष्ठेद् अन्यतो दैवयोगात् <br>यस्या रूपं सोमसूर्यप्रकाशं; गन्धश् चाग्र्यः क्रोशमात्रात् प्रवाति </div>
<div class="sloka" id="189_sloka35"> <a href="189.htm#189_sloka35">35 </a> <br>idaṃ cānyat prītipūrvaṃ narendra; dadāmi te varam atyadbhutaṃ ca<br>divyaṃ cakṣuḥ paśya kuntīsutāṃs tvaṃ; puṇyair divyaiḥ pūrvadehair upetān<br>इदं चान्यत् प्रीतिपूर्वं नरेन्द्र; ददामि ते वरम् अत्यद्भुतं च <br>दिव्यं चक्षुः पश्य कुन्तीसुतांस् त्वं; पुण्यैर् दिव्यैः पूर्वदेहैर् उपेतान् </div>
<div class="sloka" id="189_sloka36"> <a href="189.htm#189_sloka36">36 </a> <br>[vai]<br>tato vyāsaḥ paramodārakarmā; śucir vipras tapasā tasya rājñaḥ<br>cakrur divyaṃ pradadau tān sa sarvān; rājāpaśyat pūrvadehair yathāvat<br>[वै] <br>ततो व्यासः परमोदारकर्मा; शुचिर् विप्रस् तपसा तस्य राज्ञः <br>चक्रुर् दिव्यं प्रददु तान् स सर्वान्; राजापश्यत् पूर्वदेहैर् यथावत् </div>
<div class="sloka" id="189_sloka37"> <a href="189.htm#189_sloka37">37 </a> <br>tato divyān hemakirīṭa mālinaḥ; śakra prakhyān pāvakādityavarṇān<br>baddhāpīḍhāṃś cārurūpāṃś ca yūno; vyūḍhoraskāṃs tālamātrān dadarśa<br>ततो दिव्यान् हेमकिरीट मालिनः; शक्र प्रख्यान् पावकादित्यवर्णान् <br>बद्धापीढांश् चारुरूपांश् च यूनो; व्यूढोरस्कांस् तालमात्रान् ददर्श </div>
<div class="sloka" id="189_sloka38"> <a href="189.htm#189_sloka38">38 </a> <br>divyair vastrair arajobhiḥ suvarṇair; mālyaiś cāgryaiḥ śobhamānān atīva<br>sākṣāt tryakṣān vasavo vātha divyān; ādityān vā sarvaguṇopapannān<br>tān pūrvendrān evam īkṣyābhirūpān; prīto rājā drupado vismitaś ca<br>दिव्यैर् वस्त्रैर् अरजोभिः सुवर्णैर्; माल्यैश् चाग्र्यैः शोभमानान् अतीव <br>साक्षात् त्र्यक्षान् वसवो वाथ दिव्यान्; आदित्यान् वा सर्वगुणोपपन्नान् <br>तान् पूर्वेन्द्रान् एवम् ईक्ष्याभिरूपान्; प्रीतो राजा द्रुपदो विस्मितश् च </div>
<div class="sloka" id="189_sloka39"> <a href="189.htm#189_sloka39">39 </a> <br>divyāṃ māyāṃ tām avāpyāprameyāṃ; tāṃ caivāgryāṃ śriyam iva rūpiṇīṃ ca<br>yogyāṃ teṣāṃ rūpatejo yaśobhiḥ; patnīm ṛddhāṃ dṛṣṭavān pārthivendraḥ<br>दिव्यां मायां ताम् अवाप्याप्रमेयां; तां चैवाग्र्यां श्रियम् इव रूपिणीं च <br>योग्यां तेषां रूपतेजो यशोभिः; पत्नीम् ऋद्धां दृष्टवान् पार्थिवेन्द्रः </div>
<div class="sloka" id="189_sloka40"> <a href="189.htm#189_sloka40">40 </a> <br>sa tad dṛṣṭvā mahad āścaryarūpaṃ; jagrāha pādau satyavatyāḥ sutasya<br>naitac citraṃ paramarṣe tvayīti; prasannacetāḥ sa uvāca cainam<br>स तद् दृष्ट्वा महद् आश्चर्यरूपं; जग्राह पादु सत्यवत्याः सुतस्य <br>नैतच् चित्रं परमर्षे त्वयीति; प्रसन्नचेताः स उवाच चैनम् </div>
<div class="sloka" id="189_sloka41"> <a href="189.htm#189_sloka41">41 </a> <br>[vyāsa]<br>āsīt tapovane kā cid ṛṣeḥ kanyā mahātmanaḥ<br>nādhyagacchat patiṃ sā tu kanyā rūpavatī satī<br>[व्यास] <br>आसीत् तपोवने का चिद् ऋषेः कन्या महात्मनः <br>नाध्यगच्छत् पतिं सा तु कन्या रूपवती सती </div>
<div class="sloka" id="189_sloka42"> <a href="189.htm#189_sloka42">42 </a> <br>toṣayām āsa tapasā sā kilogreṇa śaṃkaram<br>tām uvāceśvaraḥ prīto vṛṇu kāmam iti svayam<br>तोषयाम् आस तपसा सा किलोग्रेण शंकरम् <br>ताम् उवाचेश्वरः प्रीतो वृणु कामम् इति स्वयम् </div>
<div class="sloka" id="189_sloka43"> <a href="189.htm#189_sloka43">43 </a> <br>saivam uktābravīt kanyā devaṃ varadam īśvaram<br>patiṃ sarvaguṇopetam icchāmīti punaḥ punaḥ<br>सैवम् उक्ताब्रवीत् कन्या देवं वरदम् ईश्वरम् <br>पतिं सर्वगुणोपेतम् इच्छामीति पुनः पुनः </div>
<div class="sloka" id="189_sloka44"> <a href="189.htm#189_sloka44">44 </a> <br>dadau tasmai sa deveśas taṃ varaṃ prītimāṃs tadā<br>pañca te patayaḥ śreṣṭhā bhaviṣyantīti śaṃkaraḥ<br>ददु तस्मै स देवेशस् तं वरं प्रीतिमांस् तदा <br>पञ्च ते पतयः श्रेष्ठा भविष्यन्तीति शंकरः </div>
<div class="sloka" id="189_sloka45"> <a href="189.htm#189_sloka45">45 </a> <br>sā prasādayatī devam idaṃ bhūyo 'bhyabhāṣata<br>ekaṃ patiṃ guṇopetaṃ tvatto 'rhāmīti vai tadā<br>tāṃ devadevaḥ prītātmā punaḥ prāha śubhaṃ vacaḥ<br>सा प्रसादयती देवम् इदं भूयो 'भ्यभाषत <br>एकं पतिं गुणोपेतं त्वत्तो 'र्हामीति वै तदा <br>तां देवदेवः प्रीतात्मा पुनः प्राह शुभं वचः </div>
<div class="sloka" id="189_sloka46"> <a href="189.htm#189_sloka46">46 </a> <br>pañca kṛtvas tvayā uktaḥ patiṃ dehīty ahaṃ punaḥ<br>tat tathā bhavitā bhadre tava tad bhadram astu te<br>deham anyaṃ gatāyās te yathoktaṃ tad bhaviṣyati<br>पञ्च कृत्वस् त्वया उक्तः पतिं देहीत्य् अहं पुनः <br>तत् तथा भविता भद्रे तव तद् भद्रम् अस्तु ते <br>देहम् अन्यं गतायास् ते यथोक्तं तद् भविष्यति </div>
<div class="sloka" id="189_sloka47"> <a href="189.htm#189_sloka47">47 </a> <br>drupadaiṣā hi sā jajñe sutā te devarūpiṇī<br>pañcānāṃ vihitā patnī kṛṣṇā pārṣaty aninditā<br>द्रुपदैषा हि सा जज्ञे सुता ते देवरूपिणी <br>पञ्चानां विहिता पत्नी कृष्णा पार्षत्य् अनिन्दिता </div>
<div class="sloka" id="189_sloka48"> <a href="189.htm#189_sloka48">48 </a> <br>svargaśrīḥ pāṇḍavārthāya samutpannā mahāmakhe<br>seha taptvā tapo ghoraṃ duhitṛtvaṃ tavāgatā<br>स्वर्गश्रीः पाण्डवार्थाय समुत्पन्ना महामखे <br>सेह तप्त्वा तपो घोरं दुहितृत्वं तवागता </div></body></html>