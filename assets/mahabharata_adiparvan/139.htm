<html><body><div class="sloka" id="139_sloka1"> <a href="139.htm#139_sloka1">1 </a> <br>[vai]<br>tatra teṣu śayāneṣu hiḍimbo nāma rākṣasaḥ<br>avidūre vanāt tasmāc chāla vṛkṣam upāśritaḥ<br>[वै] <br>तत्र तेषु शयानेषु हिडिम्बो नाम राक्षसः <br>अविदूरे वनात् तस्माच् छाल वृक्षम् उपाश्रितः </div>
<div class="sloka" id="139_sloka2"> <a href="139.htm#139_sloka2">2 </a> <br>krūro mānuṣamāṃsādo mahāvīryo mahābalaḥ<br>virūparūpaḥ piṅgākṣaḥ karālo ghoradarśanaḥ<br>piśitepsuḥ kṣudhārtas tān apaśyata yadṛcchayā<br>क्रूरो मानुषमांसादो महावीर्यो महाबलः <br>विरूपरूपः पिङ्गाक्षः करालो घोरदर्शनः <br>पिशितेप्सुः क्षुधार्तस् तान् अपश्यत यदृच्छया </div>
<div class="sloka" id="139_sloka3"> <a href="139.htm#139_sloka3">3 </a> <br>ūrdhvāṅguliḥ sa kaṇḍūyan dhunvan rūkṣāñ śiroruhān<br>jṛmbhamāṇo mahāvakraḥ punaḥ punar avekṣya ca<br>ऊर्ध्वाङ्गुलिः स कण्डूयन् धुन्वन् रूक्षाञ् शिरोरुहान् <br>जृम्भमाणो महावक्रः पुनः पुनर् अवेक्ष्य च </div>
<div class="sloka" id="139_sloka4"> <a href="139.htm#139_sloka4">4 </a> <br>duṣṭo mānuṣamāṃsādo mahākāyo mahābalaḥ<br>āghrāya mānuṣaṃ gandhaṃ bhaginīm idam abravīt<br>दुष्टो मानुषमांसादो महाकायो महाबलः <br>आघ्राय मानुषं गन्धं भगिनीम् इदम् अब्रवीत् </div>
<div class="sloka" id="139_sloka5"> <a href="139.htm#139_sloka5">5 </a> <br>upapannaś cirasyādya bhakṣo mama manaḥpriyaḥ<br>snehasravān prasravati jihvā paryeti me mukham<br>उपपन्नश् चिरस्याद्य भक्षो मम मनःप्रियः <br>स्नेहस्रवान् प्रस्रवति जिह्वा पर्येति मे मुखम् </div>
<div class="sloka" id="139_sloka6"> <a href="139.htm#139_sloka6">6 </a> <br>aṣṭau daṃṣṭrāḥ sutīkṣṇāgrāś cirasyāpāta duḥsahāḥ<br>deheṣu majjayiṣyāmi snigdheṣu piśiteṣu ca<br>अष्टु दंष्ट्राः सुतीक्ष्णाग्राश् चिरस्यापात दुःसहाः <br>देहेषु मज्जयिष्यामि स्निग्धेषु पिशितेषु च </div>
<div class="sloka" id="139_sloka7"> <a href="139.htm#139_sloka7">7 </a> <br>ākramya mānuṣaṃ kaṇṭham ācchidya dhamanīm api<br>uṣṇaṃ navaṃ prapāsyāmi phenilaṃ rudhiraṃ bahu<br>आक्रम्य मानुषं कण्ठम् आच्छिद्य धमनीम् अपि <br>उष्णं नवं प्रपास्यामि फेनिलं रुधिरं बहु </div>
<div class="sloka" id="139_sloka8"> <a href="139.htm#139_sloka8">8 </a> <br>gaccha jānīhi ke tv ete śerate vanam āśritāḥ<br>mānuṣo balavān gandho ghrāṇaṃ tarpayatīva me<br>गच्छ जानीहि के त्व् एते शेरते वनम् आश्रिताः <br>मानुषो बलवान् गन्धो घ्राणं तर्पयतीव मे </div>
<div class="sloka" id="139_sloka9"> <a href="139.htm#139_sloka9">9 </a> <br>hatvaitān mānuṣān sarvān ānayasva mamāntikam<br>asmad viṣayasuptebhyo naitebhyo bhayam asti te<br>हत्वैतान् मानुषान् सर्वान् आनयस्व ममान्तिकम् <br>अस्मद् विषयसुप्तेभ्यो नैतेभ्यो भयम् अस्ति ते </div>
<div class="sloka" id="139_sloka10"> <a href="139.htm#139_sloka10">10 </a> <br>eṣāṃ māṃsāni saṃskṛtya mānuṣāṇāṃ yatheṣṭataḥ<br>bhakṣayiṣyāva sahitau kuru tūrṇaṃ vaco mama<br>एषां मांसानि संस्कृत्य मानुषाणां यथेष्टतः <br>भक्षयिष्याव सहितु कुरु तूर्णं वचो मम </div>
<div class="sloka" id="139_sloka11"> <a href="139.htm#139_sloka11">11 </a> <br>bhrātur vacanam ājñāya tvaramāṇeva rākṣasī<br>jagāma tatra yatra sma pāṇḍavā bharatarṣabha<br>भ्रातुर् वचनम् आज्ञाय त्वरमाणेव राक्षसी <br>जगाम तत्र यत्र स्म पाण्डवा भरतर्षभ </div>
<div class="sloka" id="139_sloka12"> <a href="139.htm#139_sloka12">12 </a> <br>dadarśa tatra gatvā sā pāṇḍavān pṛthayā saha<br>śayānān bhīmasenaṃ ca jāgrataṃ tv aparājitam<br>ददर्श तत्र गत्वा सा पाण्डवान् पृथया सह <br>शयानान् भीमसेनं च जाग्रतं त्व् अपराजितम् </div>
<div class="sloka" id="139_sloka13"> <a href="139.htm#139_sloka13">13 </a> <br>dṛṣṭvaiva bhīmasenaṃ sā śālaskandham ivodgatam<br>rākṣasī kāmayām āsa rūpeṇāpratimaṃ bhuvi<br>दृष्ट्वैव भीमसेनं सा शालस्कन्धम् इवोद्गतम् <br>राक्षसी कामयाम् आस रूपेणाप्रतिमं भुवि </div>
<div class="sloka" id="139_sloka14"> <a href="139.htm#139_sloka14">14 </a> <br>ayaṃ śyāmo mahābāhuḥ siṃhaskandho mahādyutiḥ<br>kambugrīvaḥ puṣkarākṣo bhartā yukto bhaven mama<br>अयं श्यामो महाबाहुः सिंहस्कन्धो महाद्युतिः <br>कम्बुग्रीवः पुष्कराक्षो भर्ता युक्तो भवेन् मम </div>
<div class="sloka" id="139_sloka15"> <a href="139.htm#139_sloka15">15 </a> <br>nāhaṃ bhrātṛvaco jātu kuryāṃ krūropasaṃhitam<br>patisneho 'tibalavān na tathā bhrātṛsauhṛdam<br>नाहं भ्रातृवचो जातु कुर्यां क्रूरोपसंहितम् <br>पतिस्नेहो 'तिबलवान् न तथा भ्रातृसुहृदम् </div>
<div class="sloka" id="139_sloka16"> <a href="139.htm#139_sloka16">16 </a> <br>muhūrtam iva tṛptiś ca bhaved bhrātur mamaiva ca<br>hatair etair ahatvā tu modiṣye śāśvatiḥ samāḥ<br>मुहूर्तम् इव तृप्तिश् च भवेद् भ्रातुर् ममैव च <br>हतैर् एतैर् अहत्वा तु मोदिष्ये शाश्वतिः समाः </div>
<div class="sloka" id="139_sloka17"> <a href="139.htm#139_sloka17">17 </a> <br>sā kāmarūpiṇī rūpaṃ kṛtvā mānuṣam uttamam<br>upatasthe mahābāhuṃ bhīmasenaṃ śanaiḥ śanaiḥ<br>सा कामरूपिणी रूपं कृत्वा मानुषम् उत्तमम् <br>उपतस्थे महाबाहुं भीमसेनं शनैः शनैः </div>
<div class="sloka" id="139_sloka18"> <a href="139.htm#139_sloka18">18 </a> <br>vilajjamāneva latā divyābharaṇabhūṣitā<br>smitapūrvam idaṃ vākyaṃ bhīmasenam athābravīt<br>विलज्जमानेव लता दिव्याभरणभूषिता <br>स्मितपूर्वम् इदं वाक्यं भीमसेनम् अथाब्रवीत् </div>
<div class="sloka" id="139_sloka19"> <a href="139.htm#139_sloka19">19 </a> <br>kutas tvam asi saṃprāptaḥ kaś cāsi puruṣarṣabha<br>ka ime śerate ceha puruṣā devarūpiṇaḥ<br>कुतस् त्वम् असि संप्राप्तः कश् चासि पुरुषर्षभ <br>क इमे शेरते चेह पुरुषा देवरूपिणः </div>
<div class="sloka" id="139_sloka20"> <a href="139.htm#139_sloka20">20 </a> <br>keyaṃ ca bṛhatī śyāmā sukumārī tavānagha<br>śete vanam idaṃ prāpya viśvastā svagṛhe yathā<br>केयं च बृहती श्यामा सुकुमारी तवानघ <br>शेते वनम् इदं प्राप्य विश्वस्ता स्वगृहे यथा </div>
<div class="sloka" id="139_sloka21"> <a href="139.htm#139_sloka21">21 </a> <br>nedaṃ jānāti gahanaṃ vanaṃ rākṣasasevitam<br>vasati hy atra pāpātmā hiḍimbo nāma rākṣasaḥ<br>नेदं जानाति गहनं वनं राक्षससेवितम् <br>वसति ह्य् अत्र पापात्मा हिडिम्बो नाम राक्षसः </div>
<div class="sloka" id="139_sloka22"> <a href="139.htm#139_sloka22">22 </a> <br>tenāhaṃ preṣitā bhrātrā duṣṭabhāvena rakṣasā<br>bibhakṣayiṣatā māṃsaṃ yusmākam amaropama<br>तेनाहं प्रेषिता भ्रात्रा दुष्टभावेन रक्षसा <br>बिभक्षयिषता मांसं युस्माकम् अमरोपम </div>
<div class="sloka" id="139_sloka23"> <a href="139.htm#139_sloka23">23 </a> <br>sāhaṃ tvām abhisaṃprekṣya devagarbhasamaprabham<br>nānyaṃ bhartāram icchāmi satyam etad bravīmi te<br>साहं त्वाम् अभिसंप्रेक्ष्य देवगर्भसमप्रभम् <br>नान्यं भर्तारम् इच्छामि सत्यम् एतद् ब्रवीमि ते </div>
<div class="sloka" id="139_sloka24"> <a href="139.htm#139_sloka24">24 </a> <br>etad vijñāya dharmajña yuktaṃ mayi samācara<br>kāmopahata cittāṅgīṃ bhajamānāṃ bhajasva mām<br>एतद् विज्ञाय धर्मज्ञ युक्तं मयि समाचर <br>कामोपहत चित्ताङ्गीं भजमानां भजस्व माम् </div>
<div class="sloka" id="139_sloka25"> <a href="139.htm#139_sloka25">25 </a> <br>trāsye 'haṃ tvāṃ mahābāho rākṣasāt puruṣādakāt<br>vatsyāvo giridurgeṣu bhartā bhava mamānagha<br>त्रास्ये 'हं त्वां महाबाहो राक्षसात् पुरुषादकात् <br>वत्स्यावो गिरिदुर्गेषु भर्ता भव ममानघ </div>
<div class="sloka" id="139_sloka26"> <a href="139.htm#139_sloka26">26 </a> <br>antarikṣacarā hy asmi kāmato vicarāmi ca<br>atulām āpnuhi prītiṃ tatra tatra mayā saha<br>अन्तरिक्षचरा ह्य् अस्मि कामतो विचरामि च <br>अतुलाम् आप्नुहि प्रीतिं तत्र तत्र मया सह </div>
<div class="sloka" id="139_sloka27"> <a href="139.htm#139_sloka27">27 </a> <br>[bhm]<br>mātaraṃ bhrātaraṃ jyeṣṭhaṃ kaniṣṭhān aparān imān<br>parityajeta ko nv adya prabhavann iva rākṣasi<br>[भ्म्] <br>मातरं भ्रातरं ज्येष्ठं कनिष्ठान् अपरान् इमान् <br>परित्यजेत को न्व् अद्य प्रभवन्न् इव राक्षसि </div>
<div class="sloka" id="139_sloka28"> <a href="139.htm#139_sloka28">28 </a> <br>ko hi suptān imān bhrātṝn dattvā rākṣasa bhojanam<br>mātaraṃ ca naro gacchet kāmārta iva madvidhaḥ<br>को हि सुप्तान् इमान् भ्रातঘन् दत्त्वा राक्षस भोजनम् <br>मातरं च नरो गच्छेत् कामार्त इव मद्विधः </div>
<div class="sloka" id="139_sloka29"> <a href="139.htm#139_sloka29">29 </a> <br>[rāks]<br>yat te priyaṃ tat kariṣye sarvān etān prabodhaya<br>mokṣayiṣyāmi vaḥ kāmaṃ rākṣasāt puruṣādakāt<br>[राक्स्] <br>यत् ते प्रियं तत् करिष्ये सर्वान् एतान् प्रबोधय <br>मोक्षयिष्यामि वः कामं राक्षसात् पुरुषादकात् </div>
<div class="sloka" id="139_sloka30"> <a href="139.htm#139_sloka30">30 </a> <br>[bhm]<br>sukhasuptān vane bhrātṝn mātaraṃ caiva rākṣasi<br>na bhayād bodhayiṣyāmi bhrātus tava durātmanaḥ<br>[भ्म्] <br>सुखसुप्तान् वने भ्रातঘन् मातरं चैव राक्षसि <br>न भयाद् बोधयिष्यामि भ्रातुस् तव दुरात्मनः </div>
<div class="sloka" id="139_sloka31"> <a href="139.htm#139_sloka31">31 </a> <br>na hi me rākṣasā bhīru soḍhuṃ śaktāḥ parākramam<br>na manuṣyā na gandharvā na yakṣāś cārulocane<br>न हि मे राक्षसा भीरु सोढुं शक्ताः पराक्रमम् <br>न मनुष्या न गन्धर्वा न यक्षाश् चारुलोचने </div></body></html>