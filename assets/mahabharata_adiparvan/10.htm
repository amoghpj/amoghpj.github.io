<html><body><div class="sloka" id="10_sloka1"> <a href="10.htm#10_sloka1">1 </a> <br>[r]<br>mama prāṇasamā bhāryā daṣṭāsīd bhujagena ha<br>tatra me samayo ghora ātmanoraga vai kṛtaḥ<br>[र्] <br>मम प्राणसमा भार्या दष्टासीद् भुजगेन ह <br>तत्र मे समयो घोर आत्मनोरग वै कृतः </div>
<div class="sloka" id="10_sloka2"> <a href="10.htm#10_sloka2">2 </a> <br>hanyāṃ sadaiva bhujagaṃ yaṃ yaṃ paśyeyam ity uta<br>tato 'haṃ tvāṃ jighāṃsāmi jīvitena vimokṣyase<br>हन्यां सदैव भुजगं यं यं पश्येयम् इत्य् उत <br>ततो 'हं त्वां जिघांसामि जीवितेन विमोक्ष्यसे </div>
<div class="sloka" id="10_sloka3"> <a href="10.htm#10_sloka3">3 </a> <br>[du]<br>anye te bhujagā vipra ye daśantīha mānavān<br>ḍuṇḍubhān ahi gandhena na tvaṃ hiṃsitum arhasi<br>[दु] <br>अन्ये ते भुजगा विप्र ये दशन्तीह मानवान् <br>डुण्डुभान् अहि गन्धेन न त्वं हिंसितुम् अर्हसि </div>
<div class="sloka" id="10_sloka4"> <a href="10.htm#10_sloka4">4 </a> <br>ekān arthān pṛthag arthān ekaduḥkhān pṛthak sukhān<br>ḍuṇḍubhān dharmavid bhūtvā na tvaṃ hiṃsitum arhasi<br>एकान् अर्थान् पृथग् अर्थान् एकदुःखान् पृथक् सुखान् <br>डुण्डुभान् धर्मविद् भूत्वा न त्वं हिंसितुम् अर्हसि </div>
<div class="sloka" id="10_sloka5"> <a href="10.htm#10_sloka5">5 </a> <br>[sūta]<br>iti śrutvā vacas tasya bhujagasya rurus tadā<br>nāvadīd bhayasaṃvigna ṛṣiṃ matvātha ḍuṇḍubham<br>[सूत] <br>इति श्रुत्वा वचस् तस्य भुजगस्य रुरुस् तदा <br>नावदीद् भयसंविग्न ऋषिं मत्वाथ डुण्डुभम् </div>
<div class="sloka" id="10_sloka6"> <a href="10.htm#10_sloka6">6 </a> <br>uvāca cainaṃ bhagavān ruruḥ saṃśamayann iva<br>kāmayā bhujaga brūhi ko 'sīmāṃ vikriyāṃ gataḥ<br>उवाच चैनं भगवान् रुरुः संशमयन्न् इव <br>कामया भुजग ब्रूहि को 'सीमां विक्रियां गतः </div>
<div class="sloka" id="10_sloka7"> <a href="10.htm#10_sloka7">7 </a> <br>[du]<br>ahaṃ purā ruro nāmnā ṛṣir āsaṃ sahasrapāt<br>so 'haṃ śāpena viprasya bhujagatvam upāgataḥ<br>[दु] <br>अहं पुरा रुरो नाम्ना ऋषिर् आसं सहस्रपात् <br>सो 'हं शापेन विप्रस्य भुजगत्वम् उपागतः </div></body></html>