<html><body><div class="sloka" id="159_sloka1"> <a href="159.htm#159_sloka1">1 </a> <br>[ārj]<br>kāraṇaṃ brūhi gandharva kiṃ tad yena sma dharṣitāḥ<br>yānto brahmavidaḥ santaḥ sarve rātrāv ariṃdama<br>[ार्ज्] <br>कारणं ब्रूहि गन्धर्व किं तद् येन स्म धर्षिताः <br>यान्तो ब्रह्मविदः सन्तः सर्वे रात्राव् अरिंदम </div>
<div class="sloka" id="159_sloka2"> <a href="159.htm#159_sloka2">2 </a> <br>[g]<br>anagnayo 'nāhutayo na ca vipra puraskṛtāḥ<br>yūyaṃ tato dharṣitāḥ stha mayā pāṇḍavanandana<br>[ग्] <br>अनग्नयो 'नाहुतयो न च विप्र पुरस्कृताः <br>यूयं ततो धर्षिताः स्थ मया पाण्डवनन्दन </div>
<div class="sloka" id="159_sloka3"> <a href="159.htm#159_sloka3">3 </a> <br>yakṣarākṣasa gandharvāḥ piśācoragamānavāḥ<br>vistaraṃ kuruvaṃśasya śrīmataḥ kathayanti te<br>यक्षराक्षस गन्धर्वाः पिशाचोरगमानवाः <br>विस्तरं कुरुवंशस्य श्रीमतः कथयन्ति ते </div>
<div class="sloka" id="159_sloka4"> <a href="159.htm#159_sloka4">4 </a> <br>nāradaprabhṛtīnāṃ ca devarṣīṇāṃ mayā śrutam<br>guṇān kathayatāṃ vīra pūrveṣāṃ tava dhīmatām<br>नारदप्रभृतीनां च देवर्षीणां मया श्रुतम् <br>गुणान् कथयतां वीर पूर्वेषां तव धीमताम् </div>
<div class="sloka" id="159_sloka5"> <a href="159.htm#159_sloka5">5 </a> <br>svayaṃ cāpi mayā dṛṣṭaś caratā sāgarāmbarām<br>imāṃ vasumatīṃ kṛtsnāṃ prabhāvaḥ svakulasya te<br>स्वयं चापि मया दृष्टश् चरता सागराम्बराम् <br>इमां वसुमतीं कृत्स्नां प्रभावः स्वकुलस्य ते </div>
<div class="sloka" id="159_sloka6"> <a href="159.htm#159_sloka6">6 </a> <br>vede dhanuṣi cācāryam abhijānāmi te 'rjuna<br>viśrutaṃ triṣu lokeṣu bhāradvājaṃ yaśasvinam<br>वेदे धनुषि चाचार्यम् अभिजानामि ते 'र्जुन <br>विश्रुतं त्रिषु लोकेषु भारद्वाजं यशस्विनम् </div>
<div class="sloka" id="159_sloka7"> <a href="159.htm#159_sloka7">7 </a> <br>dharmaṃ vāyuṃ ca śakraṃ ca vijānāmy aśvinau tathā<br>pāṇḍuṃ ca kuruśārdūla ṣaḍ etān kulavardhanān<br>pitṝn etān ahaṃ pārtha deva mānuṣasāttamān<br>धर्मं वायुं च शक्रं च विजानाम्य् अश्विनु तथा <br>पाण्डुं च कुरुशार्दूल षड् एतान् कुलवर्धनान् <br>पितঘन् एतान् अहं पार्थ देव मानुषसात्तमान् </div>
<div class="sloka" id="159_sloka8"> <a href="159.htm#159_sloka8">8 </a> <br>divyātmāno mahātmānaḥ sarvaśastrabhṛtāṃ varāḥ<br>bhavanto bhrātaraḥ śūrāḥ sarve sucaritavratāḥ<br>दिव्यात्मानो महात्मानः सर्वशस्त्रभृतां वराः <br>भवन्तो भ्रातरः शूराः सर्वे सुचरितव्रताः </div>
<div class="sloka" id="159_sloka9"> <a href="159.htm#159_sloka9">9 </a> <br>uttamāṃ tu mano buddhiṃ bhavatāṃ bhāvitātmanām<br>jānann api ca vaḥ pārtha kṛtavān iha dharṣaṇām<br>उत्तमां तु मनो बुद्धिं भवतां भावितात्मनाम् <br>जानन्न् अपि च वः पार्थ कृतवान् इह धर्षणाम् </div>
<div class="sloka" id="159_sloka10"> <a href="159.htm#159_sloka10">10 </a> <br>strī sakāśe ca kauravya na pumān kṣantum arhati<br>dharṣaṇām ātmanaḥ paśyan bāhudraviṇam āśritaḥ<br>स्त्री सकाशे च कुरव्य न पुमान् क्षन्तुम् अर्हति <br>धर्षणाम् आत्मनः पश्यन् बाहुद्रविणम् आश्रितः </div>
<div class="sloka" id="159_sloka11"> <a href="159.htm#159_sloka11">11 </a> <br>naktaṃ ca balam asmākaṃ bhūya evābhivardhate<br>yatas tato māṃ kaunteya sadāraṃ manyur āviśat<br>नक्तं च बलम् अस्माकं भूय एवाभिवर्धते <br>यतस् ततो मां कुन्तेय सदारं मन्युर् आविशत् </div>
<div class="sloka" id="159_sloka12"> <a href="159.htm#159_sloka12">12 </a> <br>so 'haṃ tvayeha vijitaḥ saṃkhye tāpatyavardhana<br>yena teneha vidhinā kīrtyamānaṃ nibodha me<br>सो 'हं त्वयेह विजितः संख्ये तापत्यवर्धन <br>येन तेनेह विधिना कीर्त्यमानं निबोध मे </div>
<div class="sloka" id="159_sloka13"> <a href="159.htm#159_sloka13">13 </a> <br>brahmacaryaṃ paro dharmaḥ sa cāpi niyatas tvayi<br>yasmāt tasmād ahaṃ pārtha raṇe 'smin vijitas tvayā<br>ब्रह्मचर्यं परो धर्मः स चापि नियतस् त्वयि <br>यस्मात् तस्माद् अहं पार्थ रणे 'स्मिन् विजितस् त्वया </div>
<div class="sloka" id="159_sloka14"> <a href="159.htm#159_sloka14">14 </a> <br>yas tu syāt kṣatriyaḥ kaś cit kāmavṛttaḥ paraṃtapa<br>naktaṃ ca yudhi yudhyeta na sa jīvet kathaṃ cana<br>यस् तु स्यात् क्षत्रियः कश् चित् कामवृत्तः परंतप <br>नक्तं च युधि युध्येत न स जीवेत् कथं चन </div>
<div class="sloka" id="159_sloka15"> <a href="159.htm#159_sloka15">15 </a> <br>yas tu syāt kāmavṛtto 'pi rājā tāpatya saṃgare<br>jayen naktaṃcarān sarvān sa purohita dhūr gataḥ<br>यस् तु स्यात् कामवृत्तो 'पि राजा तापत्य संगरे <br>जयेन् नक्तंचरान् सर्वान् स पुरोहित धूर् गतः </div>
<div class="sloka" id="159_sloka16"> <a href="159.htm#159_sloka16">16 </a> <br>tasmāt tāpatya yat kiṃ cin nṛṇāṃ śreya ihepsitam<br>tasmin karmaṇi yoktavyā dāntātmānaḥ purohitāḥ<br>तस्मात् तापत्य यत् किं चिन् नृणां श्रेय इहेप्सितम् <br>तस्मिन् कर्मणि योक्तव्या दान्तात्मानः पुरोहिताः </div>
<div class="sloka" id="159_sloka17"> <a href="159.htm#159_sloka17">17 </a> <br>vede ṣaḍaṅge niratāḥ śucayaḥ satyavādinaḥ<br>dharmātmānaḥ kṛtātmānaḥ syur nṛpāṇāṃ purohitāḥ<br>वेदे षडङ्गे निरताः शुचयः सत्यवादिनः <br>धर्मात्मानः कृतात्मानः स्युर् नृपाणां पुरोहिताः </div>
<div class="sloka" id="159_sloka18"> <a href="159.htm#159_sloka18">18 </a> <br>jayaś ca niyato rājñaḥ svargaś ca syād anantaram<br>yasya syād dharmavid vāgmī purodhāḥ śīlavāñ śuciḥ<br>जयश् च नियतो राज्ञः स्वर्गश् च स्याद् अनन्तरम् <br>यस्य स्याद् धर्मविद् वाग्मी पुरोधाः शीलवाञ् शुचिः </div>
<div class="sloka" id="159_sloka19"> <a href="159.htm#159_sloka19">19 </a> <br>lābhaṃ labdhum alabdhaṃ hi labdhaṃ ca parirakṣitum<br>purohitaṃ prakurvīta rājā guṇasamanvitam<br>लाभं लब्धुम् अलब्धं हि लब्धं च परिरक्षितुम् <br>पुरोहितं प्रकुर्वीत राजा गुणसमन्वितम् </div>
<div class="sloka" id="159_sloka20"> <a href="159.htm#159_sloka20">20 </a> <br>purohita mate tiṣṭhed ya icchet pṛthivīṃ nṛpaḥ<br>prāptuṃ meruvarottaṃsāṃ sarvaśaḥ sāgarāmbarām<br>पुरोहित मते तिष्ठेद् य इच्छेत् पृथिवीं नृपः <br>प्राप्तुं मेरुवरोत्तंसां सर्वशः सागराम्बराम् </div>
<div class="sloka" id="159_sloka21"> <a href="159.htm#159_sloka21">21 </a> <br>na hi kevalaśauryeṇa tāpatyābhijanena ca<br>jayed abrāhmaṇaḥ kaś cid bhūmiṃ bhūmipatiḥ kva cit<br>न हि केवलशुर्येण तापत्याभिजनेन च <br>जयेद् अब्राह्मणः कश् चिद् भूमिं भूमिपतिः क्व चित् </div></body></html>