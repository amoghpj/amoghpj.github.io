<html><body><div class="sloka" id="197_sloka1"> <a href="197.htm#197_sloka1">1 </a> <br>[vidura]<br>rājan niḥsaṃśayaṃ śreyo vācyas tvam asi bāndhavaiḥ<br>na tv aśuśrūṣamāṇeṣu vākyaṃ saṃpratitiṣṭhati<br>[विदुर] <br>राजन् निःसंशयं श्रेयो वाच्यस् त्वम् असि बान्धवैः <br>न त्व् अशुश्रूषमाणेषु वाक्यं संप्रतितिष्ठति </div>
<div class="sloka" id="197_sloka2"> <a href="197.htm#197_sloka2">2 </a> <br>hitaṃ hi tava tad vākyam uktavān kurusattamaḥ<br>bhīṣmaḥ śāṃtanavo rājan pratigṛhṇāsi tan na ca<br>हितं हि तव तद् वाक्यम् उक्तवान् कुरुसत्तमः <br>भीष्मः शांतनवो राजन् प्रतिगृह्णासि तन् न च </div>
<div class="sloka" id="197_sloka3"> <a href="197.htm#197_sloka3">3 </a> <br>tathā droṇena bahudhā bhāṣitaṃ hitam uttamam<br>tac ca rādhā sutaḥ karṇo manyate na hitaṃ tava<br>तथा द्रोणेन बहुधा भाषितं हितम् उत्तमम् <br>तच् च राधा सुतः कर्णो मन्यते न हितं तव </div>
<div class="sloka" id="197_sloka4"> <a href="197.htm#197_sloka4">4 </a> <br>cintayaṃś ca na paśyāmi rājaṃs tava suhṛttamam<br>ābhyāṃ puruṣasiṃhābhyāṃ yo vā syāt prajñayādhikaḥ<br>चिन्तयंश् च न पश्यामि राजंस् तव सुहृत्तमम् <br>आभ्यां पुरुषसिंहाभ्यां यो वा स्यात् प्रज्ञयाधिकः </div>
<div class="sloka" id="197_sloka5"> <a href="197.htm#197_sloka5">5 </a> <br>imau hi vṛddhau vayasā prajñayā ca śrutena ca<br>samau ca tvayi rājendra teṣu pāṇḍusuteṣu ca<br>इमु हि वृद्धु वयसा प्रज्ञया च श्रुतेन च <br>समु च त्वयि राजेन्द्र तेषु पाण्डुसुतेषु च </div>
<div class="sloka" id="197_sloka6"> <a href="197.htm#197_sloka6">6 </a> <br>dharme cānavamau rājan satyatāyāṃ ca bhārata<br>rāmād dāśaratheś caiva gayāc caiva na saṃśayaḥ<br>धर्मे चानवमु राजन् सत्यतायां च भारत <br>रामाद् दाशरथेश् चैव गयाच् चैव न संशयः </div>
<div class="sloka" id="197_sloka7"> <a href="197.htm#197_sloka7">7 </a> <br>na coktavantāv aśreyaḥ purastād api kiṃ cana<br>na cāpy apakṛtaṃ kiṃ cid anayor lakṣyate tvayi<br>न चोक्तवन्ताव् अश्रेयः पुरस्ताद् अपि किं चन <br>न चाप्य् अपकृतं किं चिद् अनयोर् लक्ष्यते त्वयि </div>
<div class="sloka" id="197_sloka8"> <a href="197.htm#197_sloka8">8 </a> <br>tāv imau puruṣavyāghrāv anāgasi nṛpa tvayi<br>na mantrayetāṃ tvac chreyaḥ kathaṃ satyaparākramau<br>ताव् इमु पुरुषव्याघ्राव् अनागसि नृप त्वयि <br>न मन्त्रयेतां त्वच् छ्रेयः कथं सत्यपराक्रमु </div>
<div class="sloka" id="197_sloka9"> <a href="197.htm#197_sloka9">9 </a> <br>prajñāvantau naraśreṣṭhāv asmiṁl loke narādhipa<br>tvannimittam ato nemau kiṃ cij jihmaṃ vadiṣyataḥ<br>iti me naiṣṭhikī buddhir vartate kurunandana<br>प्रज्ञावन्तु नरश्रेष्ठाव् अस्मिṁल् लोके नराधिप <br>त्वन्निमित्तम् अतो नेमु किं चिज् जिह्मं वदिष्यतः <br>इति मे नैष्ठिकी बुद्धिर् वर्तते कुरुनन्दन </div>
<div class="sloka" id="197_sloka10"> <a href="197.htm#197_sloka10">10 </a> <br>na cārthahetor dharmajñau vakṣyataḥ pakṣasaṃśritam<br>etad dhi paramaṃ śreyo menāte tava bhārata<br>न चार्थहेतोर् धर्मज्ञु वक्ष्यतः पक्षसंश्रितम् <br>एतद् धि परमं श्रेयो मेनाते तव भारत </div>
<div class="sloka" id="197_sloka11"> <a href="197.htm#197_sloka11">11 </a> <br>duryodhanaprabhṛtayaḥ putrā rājan yathā tava<br>tathaiva pāṇḍaveyās te putrā rājan na saṃśayaḥ<br>दुर्योधनप्रभृतयः पुत्रा राजन् यथा तव <br>तथैव पाण्डवेयास् ते पुत्रा राजन् न संशयः </div>
<div class="sloka" id="197_sloka12"> <a href="197.htm#197_sloka12">12 </a> <br>teṣu ced ahitaṃ kiṃ cin mantrayeyur abuddhitaḥ<br>mantriṇas te na te śreyaḥ prapaśyanti viśeṣataḥ<br>तेषु चेद् अहितं किं चिन् मन्त्रयेयुर् अबुद्धितः <br>मन्त्रिणस् ते न ते श्रेयः प्रपश्यन्ति विशेषतः </div>
<div class="sloka" id="197_sloka13"> <a href="197.htm#197_sloka13">13 </a> <br>atha te hṛdayaṃ rājan viśeṣas teṣu vartate<br>antarasthaṃ vivṛṇvānāḥ śreyaḥ kuryur na te dhruvam<br>अथ ते हृदयं राजन् विशेषस् तेषु वर्तते <br>अन्तरस्थं विवृण्वानाः श्रेयः कुर्युर् न ते ध्रुवम् </div>
<div class="sloka" id="197_sloka14"> <a href="197.htm#197_sloka14">14 </a> <br>etadartham imau rājan mahātmānau mahādyutī<br>nocatur vivṛtaṃ kiṃ cin na hy eṣa tava niścayaḥ<br>एतदर्थम् इमु राजन् महात्मानु महाद्युती <br>नोचतुर् विवृतं किं चिन् न ह्य् एष तव निश्चयः </div>
<div class="sloka" id="197_sloka15"> <a href="197.htm#197_sloka15">15 </a> <br>yac cāpy aśakyatāṃ teṣām āhatuḥ puruṣarṣabhau<br>tat tathā puruṣavyāghra tava tad bhadram astu te<br>यच् चाप्य् अशक्यतां तेषाम् आहतुः पुरुषर्षभु <br>तत् तथा पुरुषव्याघ्र तव तद् भद्रम् अस्तु ते </div>
<div class="sloka" id="197_sloka16"> <a href="197.htm#197_sloka16">16 </a> <br>kathaṃ hi pāṇḍavaḥ śrīmān savyasācī paraṃtapaḥ<br>śakyo vijetuṃ saṃgrāme rājan maghavatā api<br>कथं हि पाण्डवः श्रीमान् सव्यसाची परंतपः <br>शक्यो विजेतुं संग्रामे राजन् मघवता अपि </div>
<div class="sloka" id="197_sloka17"> <a href="197.htm#197_sloka17">17 </a> <br>bhīmaseno mahābāhur nāgāyuta balo mahān<br>kathaṃ hi yudhi śakyeta vijetum amarair api<br>भीमसेनो महाबाहुर् नागायुत बलो महान् <br>कथं हि युधि शक्येत विजेतुम् अमरैर् अपि </div>
<div class="sloka" id="197_sloka18"> <a href="197.htm#197_sloka18">18 </a> <br>tathaiva kṛtinau yuddhe yamau yama sutāv iva<br>kathaṃ viṣahituṃ śakyau raṇe jīvitum icchatā<br>तथैव कृतिनु युद्धे यमु यम सुताव् इव <br>कथं विषहितुं शक्यु रणे जीवितुम् इच्छता </div>
<div class="sloka" id="197_sloka19"> <a href="197.htm#197_sloka19">19 </a> <br>yasmin dhṛtir anukrośaḥ kṣamā satyaṃ parākramaḥ<br>nityāni pāṇḍavaśreṣṭhe sa jīyeta kathaṃ raṇe<br>यस्मिन् धृतिर् अनुक्रोशः क्षमा सत्यं पराक्रमः <br>नित्यानि पाण्डवश्रेष्ठे स जीयेत कथं रणे </div>
<div class="sloka" id="197_sloka20"> <a href="197.htm#197_sloka20">20 </a> <br>yeṣāṃ pakṣadharo rāmo yeṣāṃ mantrī janārdanaḥ<br>kiṃ nu tair ajitaṃ saṃkhye yeṣāṃ pakṣe ca sātyakiḥ<br>येषां पक्षधरो रामो येषां मन्त्री जनार्दनः <br>किं नु तैर् अजितं संख्ये येषां पक्षे च सात्यकिः </div>
<div class="sloka" id="197_sloka21"> <a href="197.htm#197_sloka21">21 </a> <br>drupadaḥ śvaśuro yeṣāṃ yeṣāṃ śyālāś ca pārṣatāḥ<br>dhṛṣṭadyumnamukhā vīrā bhrātaro drupadātmajāḥ<br>द्रुपदः श्वशुरो येषां येषां श्यालाश् च पार्षताः <br>धृष्टद्युम्नमुखा वीरा भ्रातरो द्रुपदात्मजाः </div>
<div class="sloka" id="197_sloka22"> <a href="197.htm#197_sloka22">22 </a> <br>so 'śakyatāṃ ca vijñāya teṣām agreṇa bhārata<br>dāyādyatāṃ ca dharmeṇa samyak teṣu samācara<br>सो 'शक्यतां च विज्ञाय तेषाम् अग्रेण भारत <br>दायाद्यतां च धर्मेण सम्यक् तेषु समाचर </div>
<div class="sloka" id="197_sloka23"> <a href="197.htm#197_sloka23">23 </a> <br>idaṃ nirdagdham ayaśaḥ purocana kṛtaṃ mahat<br>teṣām anugraheṇādya rājan prakṣālayātmanaḥ<br>इदं निर्दग्धम् अयशः पुरोचन कृतं महत् <br>तेषाम् अनुग्रहेणाद्य राजन् प्रक्षालयात्मनः </div>
<div class="sloka" id="197_sloka24"> <a href="197.htm#197_sloka24">24 </a> <br>drupado 'pi mahān rājā kṛtavairaś ca naḥ purā<br>tasya saṃgrahaṇaṃ rājan svapakṣasya vivardhanam<br>द्रुपदो 'पि महान् राजा कृतवैरश् च नः पुरा <br>तस्य संग्रहणं राजन् स्वपक्षस्य विवर्धनम् </div>
<div class="sloka" id="197_sloka25"> <a href="197.htm#197_sloka25">25 </a> <br>balavantaś ca dāśārhā bahavaś ca viśāṃ pate<br>yataḥ kṛṣṇas tatas te syur yataḥ kṛṣṇas tato jayaḥ<br>बलवन्तश् च दाशार्हा बहवश् च विशां पते <br>यतः कृष्णस् ततस् ते स्युर् यतः कृष्णस् ततो जयः </div>
<div class="sloka" id="197_sloka26"> <a href="197.htm#197_sloka26">26 </a> <br>yac ca sāmnaiva śakyeta kāryaṃ sādhayituṃ nṛpa<br>ko daivaśaptas tat kārtuṃ vigraheṇa samācaret<br>यच् च साम्नैव शक्येत कार्यं साधयितुं नृप <br>को दैवशप्तस् तत् कार्तुं विग्रहेण समाचरेत् </div>
<div class="sloka" id="197_sloka27"> <a href="197.htm#197_sloka27">27 </a> <br>śrutvā ca jīvataḥ pārthān paurajānapado janaḥ<br>balavad darśane gṛdhnus teṣāṃ rājan kuru priyam<br>श्रुत्वा च जीवतः पार्थान् पुरजानपदो जनः <br>बलवद् दर्शने गृध्नुस् तेषां राजन् कुरु प्रियम् </div>
<div class="sloka" id="197_sloka28"> <a href="197.htm#197_sloka28">28 </a> <br>duryodhanaś ca karṇaś ca śakuniś cāpi saubalaḥ<br>adharmayuktā duṣprajñā bālā maiṣāṃ vacaḥ kṛthāḥ<br>दुर्योधनश् च कर्णश् च शकुनिश् चापि सुबलः <br>अधर्मयुक्ता दुष्प्रज्ञा बाला मैषां वचः कृथाः </div></body></html>