<html><body><div class="sloka" id="153_sloka1"> <a href="153.htm#153_sloka1">1 </a> <br>[j]<br>te tathā puruṣavyāghrā nihatya bakarākṣasam<br>ata ūrdhvaṃ tato brahman kim akurvata pāṇḍavāḥ<br>[ज्] <br>ते तथा पुरुषव्याघ्रा निहत्य बकराक्षसम् <br>अत ऊर्ध्वं ततो ब्रह्मन् किम् अकुर्वत पाण्डवाः </div>
<div class="sloka" id="153_sloka2"> <a href="153.htm#153_sloka2">2 </a> <br>[vai]<br>tatraiva nyavasan rājan nihatya bakarākṣasam<br>adhīyānāḥ paraṃ brahma brāhmaṇasya niveśane<br>[वै] <br>तत्रैव न्यवसन् राजन् निहत्य बकराक्षसम् <br>अधीयानाः परं ब्रह्म ब्राह्मणस्य निवेशने </div>
<div class="sloka" id="153_sloka3"> <a href="153.htm#153_sloka3">3 </a> <br>tataḥ katipayāhasya brāhmaṇaḥ saṃśitavrataḥ<br>pratiśrayārthaṃ tad veśma brāhmaṇasyājagāma ha<br>ततः कतिपयाहस्य ब्राह्मणः संशितव्रतः <br>प्रतिश्रयार्थं तद् वेश्म ब्राह्मणस्याजगाम ह </div>
<div class="sloka" id="153_sloka4"> <a href="153.htm#153_sloka4">4 </a> <br>sa samyak pūjayitvā taṃ vidvān viprarṣabhas tadā<br>dadau pratiśrayaṃ tasmai sadā sarvātithi vratī<br>स सम्यक् पूजयित्वा तं विद्वान् विप्रर्षभस् तदा <br>ददु प्रतिश्रयं तस्मै सदा सर्वातिथि व्रती </div>
<div class="sloka" id="153_sloka5"> <a href="153.htm#153_sloka5">5 </a> <br>tatas te pāṇḍavāḥ sarve saha kuntyā nararṣabhāḥ<br>upāsāṃ cakrire vipraṃ kathayānaṃ kathās tadā<br>ततस् ते पाण्डवाः सर्वे सह कुन्त्या नरर्षभाः <br>उपासां चक्रिरे विप्रं कथयानं कथास् तदा </div>
<div class="sloka" id="153_sloka6"> <a href="153.htm#153_sloka6">6 </a> <br>kathayām āsa deśān sa tīrthāni vividhāni ca<br>rājñāṃ ca vividhāś caryāḥ purāṇi vividhāni ca<br>कथयाम् आस देशान् स तीर्थानि विविधानि च <br>राज्ञां च विविधाश् चर्याः पुराणि विविधानि च </div>
<div class="sloka" id="153_sloka7"> <a href="153.htm#153_sloka7">7 </a> <br>sa tatrākathayad vipraḥ kathānte janamejaya<br>pāñcāleṣv adbhutākāraṃ yājñasenyāḥ svayaṃvaram<br>स तत्राकथयद् विप्रः कथान्ते जनमेजय <br>पाञ्चालेष्व् अद्भुताकारं याज्ञसेन्याः स्वयंवरम् </div>
<div class="sloka" id="153_sloka8"> <a href="153.htm#153_sloka8">8 </a> <br>dhṛṣṭadyumnasya cotpattim utpattiṃ ca śikhaṇḍinaḥ<br>ayonijatvaṃ kṛṣṇāyā drupadasya mahāmakhe<br>धृष्टद्युम्नस्य चोत्पत्तिम् उत्पत्तिं च शिखण्डिनः <br>अयोनिजत्वं कृष्णाया द्रुपदस्य महामखे </div>
<div class="sloka" id="153_sloka9"> <a href="153.htm#153_sloka9">9 </a> <br>tad adbhutatamaṃ śrutvā loke tasya mahātmanaḥ<br>vistareṇaiva papracchuḥ kathāṃ tāṃ puruṣarṣabhāḥ<br>तद् अद्भुततमं श्रुत्वा लोके तस्य महात्मनः <br>विस्तरेणैव पप्रच्छुः कथां तां पुरुषर्षभाः </div>
<div class="sloka" id="153_sloka10"> <a href="153.htm#153_sloka10">10 </a> <br>kathaṃ drupadaputrasya dhṛṣṭadyumnasya pāvakāt<br>vedimadhyāc ca kṛṣṇāyāḥ saṃbhavaḥ katham adbhutaḥ<br>कथं द्रुपदपुत्रस्य धृष्टद्युम्नस्य पावकात् <br>वेदिमध्याच् च कृष्णायाः संभवः कथम् अद्भुतः </div>
<div class="sloka" id="153_sloka11"> <a href="153.htm#153_sloka11">11 </a> <br>kathaṃ droṇān maheṣvāsāt sarvāṇy astrāṇy aśikṣata<br>kathaṃ priyasakhāyau tau bhinnau kasya kṛtena ca<br>कथं द्रोणान् महेष्वासात् सर्वाण्य् अस्त्राण्य् अशिक्षत <br>कथं प्रियसखायु तु भिन्नु कस्य कृतेन च </div></body></html>