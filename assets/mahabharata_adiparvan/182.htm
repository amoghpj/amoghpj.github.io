<html><body><div class="sloka" id="182_sloka1"> <a href="182.htm#182_sloka1">1 </a> <br>[vai]<br>gatvā tu tāṃ bhārgava karmaśālāṃ; pārthau pṛthāṃ prāpya mahānubhāvau<br>tāṃ yājñasenīṃ paramapratītau; bhikṣety athāvedayatāṃ narāgryau<br>[वै] <br>गत्वा तु तां भार्गव कर्मशालां; पार्थु पृथां प्राप्य महानुभावु <br>तां याज्ञसेनीं परमप्रतीतु; भिक्षेत्य् अथावेदयतां नराग्र्यु </div>
<div class="sloka" id="182_sloka2"> <a href="182.htm#182_sloka2">2 </a> <br>kuṭī gatā sā tv anavekṣya putrān; uvāca bhuṅkteti sametya sarve<br>paścāt tu kuntī prasamīkṣya kanyāṃ; kaṣṭaṃ mayā bhāṣitam ity uvāca<br>कुटी गता सा त्व् अनवेक्ष्य पुत्रान्; उवाच भुङ्क्तेति समेत्य सर्वे <br>पश्चात् तु कुन्ती प्रसमीक्ष्य कन्यां; कष्टं मया भाषितम् इत्य् उवाच </div>
<div class="sloka" id="182_sloka3"> <a href="182.htm#182_sloka3">3 </a> <br>sādharmabhītā hi vilajjamānā; tāṃ yājñasenīṃ paramapraprītām<br>pāṇau gṛhītvopajagāma kuntī; yudhiṣṭhiraṃ vākyam uvāca cedam<br>साधर्मभीता हि विलज्जमाना; तां याज्ञसेनीं परमप्रप्रीताम् <br>पाणु गृहीत्वोपजगाम कुन्ती; युधिष्ठिरं वाक्यम् उवाच चेदम् </div>
<div class="sloka" id="182_sloka4"> <a href="182.htm#182_sloka4">4 </a> <br>iyaṃ hi kanyā drupadasya rājñas; tavānujābhyāṃ mayi saṃnisṛṣṭā<br>yathocitaṃ putra mayāpi coktaṃ; sametya bhuṅkteti nṛpa pramādāt<br>इयं हि कन्या द्रुपदस्य राज्ञस्; तवानुजाभ्यां मयि संनिसृष्टा <br>यथोचितं पुत्र मयापि चोक्तं; समेत्य भुङ्क्तेति नृप प्रमादात् </div>
<div class="sloka" id="182_sloka5"> <a href="182.htm#182_sloka5">5 </a> <br>kathaṃ mayā nānṛtam uktam adya; bhavet kurūṇām ṛṣabhabravīhi<br>pāñcālarājasya sutām adharmo; na copavarteta nabhūta pūrvaḥ<br>कथं मया नानृतम् उक्तम् अद्य; भवेत् कुरूणाम् ऋषभब्रवीहि <br>पाञ्चालराजस्य सुताम् अधर्मो; न चोपवर्तेत नभूत पूर्वः </div>
<div class="sloka" id="182_sloka6"> <a href="182.htm#182_sloka6">6 </a> <br>muhūrtamātraṃ tv anucintya rājā; yudhiṣṭhiro mātaram uttamaujā<br>kuntīṃ samāśvāsya kurupravīro; dhanaṃjayaṃ vākyam idaṃ babhāṣe<br>मुहूर्तमात्रं त्व् अनुचिन्त्य राजा; युधिष्ठिरो मातरम् उत्तमुजा <br>कुन्तीं समाश्वास्य कुरुप्रवीरो; धनंजयं वाक्यम् इदं बभाषे </div>
<div class="sloka" id="182_sloka7"> <a href="182.htm#182_sloka7">7 </a> <br>tvayā jitā pāṇḍava yājñasenī; tvayā ca toṣiṣyati rājaputrī<br>prajvālyatāṃ hūyatāṃ cāpi vahnir; gṛhāṇa pāṇiṃ vidhivat tvam asyāḥ<br>त्वया जिता पाण्डव याज्ञसेनी; त्वया च तोषिष्यति राजपुत्री <br>प्रज्वाल्यतां हूयतां चापि वह्निर्; गृहाण पाणिं विधिवत् त्वम् अस्याः </div>
<div class="sloka" id="182_sloka8"> <a href="182.htm#182_sloka8">8 </a> <br>[ārj]<br>mā māṃ narendra tvam adharmabhājaṃ; kṛthā na dharmo hy ayam īpsito 'nyaiḥ<br>bhavān niveśyaḥ prathamaṃ tato 'yaṃ; bhīmo mahābāhur acintyakarmā<br>[ार्ज्] <br>मा मां नरेन्द्र त्वम् अधर्मभाजं; कृथा न धर्मो ह्य् अयम् ईप्सितो 'न्यैः <br>भवान् निवेश्यः प्रथमं ततो 'यं; भीमो महाबाहुर् अचिन्त्यकर्मा </div>
<div class="sloka" id="182_sloka9"> <a href="182.htm#182_sloka9">9 </a> <br>ahaṃ tato nakulo 'nantaraṃ me; mādrī sutaḥ sahadevo jaghanyaḥ<br>vṛkodaro 'haṃ ca yamau ca rājann; iyaṃ ca kanyā bhavataḥ sma sarve<br>अहं ततो नकुलो 'नन्तरं मे; माद्री सुतः सहदेवो जघन्यः <br>वृकोदरो 'हं च यमु च राजन्न्; इयं च कन्या भवतः स्म सर्वे </div>
<div class="sloka" id="182_sloka10"> <a href="182.htm#182_sloka10">10 </a> <br>evaṃgate yat karaṇīyam atra; dharmyaṃ yaśasyaṃ kuru tat pracintya<br>pāñcālarājasya ca yat priyaṃ syāt; tad brūhi sarve sma vaśe sthitās te<br>एवंगते यत् करणीयम् अत्र; धर्म्यं यशस्यं कुरु तत् प्रचिन्त्य <br>पाञ्चालराजस्य च यत् प्रियं स्यात्; तद् ब्रूहि सर्वे स्म वशे स्थितास् ते </div>
<div class="sloka" id="182_sloka11"> <a href="182.htm#182_sloka11">11 </a> <br>[vai]<br>te dṛṣṭvā tatra tiṣṭhantīṃ sarve kṛṣṇāṃ yaśasvinīm<br>saṃprekṣyānyonyam āsīnā hṛdayais tām adhārayan<br>[वै] <br>ते दृष्ट्वा तत्र तिष्ठन्तीं सर्वे कृष्णां यशस्विनीम् <br>संप्रेक्ष्यान्योन्यम् आसीना हृदयैस् ताम् अधारयन् </div>
<div class="sloka" id="182_sloka12"> <a href="182.htm#182_sloka12">12 </a> <br>teṣāṃ hi draupadīṃ dṛṣṭvā sarveṣām amitaujasām<br>saṃpramathyendriya grāmaṃ prādurāsīn mano bhavaḥ<br>तेषां हि द्रुपदीं दृष्ट्वा सर्वेषाम् अमितुजसाम् <br>संप्रमथ्येन्द्रिय ग्रामं प्रादुरासीन् मनो भवः </div>
<div class="sloka" id="182_sloka13"> <a href="182.htm#182_sloka13">13 </a> <br>kāmyaṃ rūpaṃ hi pāñcālyā vidhātrā vihitaṃ svayam<br>babhūvādhikam anyābhiḥ sarvabhūtamanoharam<br>काम्यं रूपं हि पाञ्चाल्या विधात्रा विहितं स्वयम् <br>बभूवाधिकम् अन्याभिः सर्वभूतमनोहरम् </div>
<div class="sloka" id="182_sloka14"> <a href="182.htm#182_sloka14">14 </a> <br>teṣām ākāra bhāvajñaḥ kuntīputro yudhiṣṭhiraḥ<br>dvaipāyana vacaḥ kṛtsnaṃ saṃsmaran vai nararṣabha<br>तेषाम् आकार भावज्ञः कुन्तीपुत्रो युधिष्ठिरः <br>द्वैपायन वचः कृत्स्नं संस्मरन् वै नरर्षभ </div></body></html>