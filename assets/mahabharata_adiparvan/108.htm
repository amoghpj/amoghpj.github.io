<html><body><div class="sloka" id="108_sloka1"> <a href="108.htm#108_sloka1">1 </a> <br>[j]<br>jyeṣṭhānujyeṣṭhatāṃ teṣāṃ nāmadheyāni cābhibho<br>dhṛtarāṣṭrasya putrāṇām ānupūrvyeṇa kīrtaya</div>
<div class="sloka" id="108_sloka2"> <a href="108.htm#108_sloka2">2 </a> <br>[v]<br>duryodhano yuyutsuś ca rājan duḥśāsanas tathā<br>duḥsaho duḥśalaś caiva jalasaṃdhaḥ samaḥ sahaḥ</div>
<div class="sloka" id="108_sloka3"> <a href="108.htm#108_sloka3">3 </a> <br>vindānuvindau durdharṣaḥ subāhur duṣpradharṣaṇaḥ<br>durmarṣaṇo durmukhaś ca duṣkarṇaḥ karṇa eva ca</div>
<div class="sloka" id="108_sloka4"> <a href="108.htm#108_sloka4">4 </a> <br>viviṃśatir vikarṇaś ca jalasaṃdhaḥ sulocanaḥ<br>citropacitrau citrākṣaś cāru citraḥ śarāsanaḥ</div>
<div class="sloka" id="108_sloka5"> <a href="108.htm#108_sloka5">5 </a> <br>durmado duṣpragāhaś ca vivitsur vikaṭaḥ samaḥ<br>ūrṇu nābhaḥ sunābhaś ca tathā nandopanandakau</div>
<div class="sloka" id="108_sloka6"> <a href="108.htm#108_sloka6">6 </a> <br>senāpatiḥ suṣeṇaś ca kuṇḍodara mahodarau<br>citrabāṇaś citravarmā suvarmā durvimocanaḥ</div>
<div class="sloka" id="108_sloka7"> <a href="108.htm#108_sloka7">7 </a> <br>ayo bāhur mahābāhuś citrāṅgaś citrakuṇḍalaḥ<br>bhīmavego bhīmabalo balākī balavardhanaḥ</div>
<div class="sloka" id="108_sloka8"> <a href="108.htm#108_sloka8">8 </a> <br>ugrāyudho bhīmakarmā kanakāyur dṛḍhāyudhaḥ<br>dṛḍhavarmā dṛḍhakṣatraḥ somakīrtir anūdaraḥ</div>
<div class="sloka" id="108_sloka9"> <a href="108.htm#108_sloka9">9 </a> <br>dṛḍhasaṃdho jarāsaṃdhaḥ satyasaṃdhaḥ sadaḥ suvāk<br>ugraśravā aśvasenaḥ senānīr duṣparājayaḥ</div>
<div class="sloka" id="108_sloka10"> <a href="108.htm#108_sloka10">10 </a> <br>aparājitaḥ paṇḍitako viśālākṣo durāvaraḥ<br>dṛḍhahastaḥ suhastaś ca vātavegasuvarcasau</div>
<div class="sloka" id="108_sloka11"> <a href="108.htm#108_sloka11">11 </a> <br>ādityaketur bahv āśīnāgadantogra yāyinau<br>kavacī niṣaṅgī pāśī ca daṇḍadhāro dhanur grahaḥ</div>
<div class="sloka" id="108_sloka12"> <a href="108.htm#108_sloka12">12 </a> <br>ugro bhīma ratho vīro vīrabāhur alolupaḥ<br>abhayo raudrakarmā ca tathā dṛḍharathas trayaḥ</div>
<div class="sloka" id="108_sloka13"> <a href="108.htm#108_sloka13">13 </a> <br>anādhṛṣyaḥ kuṇḍa bhedī virāvī dīrghalocanaḥ<br>dīrghabāhur mahābāhur vyūḍhorur kanakadhvajaḥ</div>
<div class="sloka" id="108_sloka14"> <a href="108.htm#108_sloka14">14 </a> <br>kuṇḍāśī virajāś caiva duḥśalā ca śatādhikā<br>etad ekaśataṃ rājan kanyā caikā prakīrtitā</div>
<div class="sloka" id="108_sloka15"> <a href="108.htm#108_sloka15">15 </a> <br>nāmadheyānupūrvyeṇa viddhi janma kramaṃ nṛpa<br>sarve tv atirathāḥ śūrāḥ sarve yuddhaviśāradāḥ</div>
<div class="sloka" id="108_sloka16"> <a href="108.htm#108_sloka16">16 </a> <br>sarve vedavidaś caiva rājaśāstreṣu kovidāḥ<br>sarve saṃsargavidyāsu vidyābhijana śobhinaḥ</div>
<div class="sloka" id="108_sloka17"> <a href="108.htm#108_sloka17">17 </a> <br>sarveṣām anurūpāś ca kṛtā dārā mahīpate<br>dhṛtarāṣṭreṇa samaye samīkṣya vidhivat tadā</div></body></html>