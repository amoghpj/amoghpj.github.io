<html><body><div class="sloka" id="89_sloka1"> <a href="89.htm#89_sloka1">1 </a> <br>[j]<br>bhagavañ śrotum icchāmi pūror vaṃśakarān nṛpān<br>yad vīryā yādṛśāś caiva yāvanto yat parākramāḥ<br>[ज्] <br>भगवञ् श्रोतुम् इच्छामि पूरोर् वंशकरान् नृपान् <br>यद् वीर्या यादृशाश् चैव यावन्तो यत् पराक्रमाः </div>
<div class="sloka" id="89_sloka2"> <a href="89.htm#89_sloka2">2 </a> <br>na hy asmiñ śīlahīno vā nirvīryo vā narādhipaḥ<br>prajā virahito vāpi bhūtapūrvaḥ kadā cana<br>न ह्य् अस्मिञ् शीलहीनो वा निर्वीर्यो वा नराधिपः <br>प्रजा विरहितो वापि भूतपूर्वः कदा चन </div>
<div class="sloka" id="89_sloka3"> <a href="89.htm#89_sloka3">3 </a> <br>teṣāṃ prathitavṛttānāṃ rājñāṃ vijñānaśālinām<br>caritaṃ śrotum icchāmi vistareṇa tapodhana<br>तेषां प्रथितवृत्तानां राज्ञां विज्ञानशालिनाम् <br>चरितं श्रोतुम् इच्छामि विस्तरेण तपोधन </div>
<div class="sloka" id="89_sloka4"> <a href="89.htm#89_sloka4">4 </a> <br>[v]<br>hanta te kathayiṣyāmi yan māṃ tvaṃ paripṛcchasi<br>pūror vaṃśadharān vīrāñ śakra pratimatejasaḥ<br>[व्] <br>हन्त ते कथयिष्यामि यन् मां त्वं परिपृच्छसि <br>पूरोर् वंशधरान् वीराञ् शक्र प्रतिमतेजसः </div>
<div class="sloka" id="89_sloka5"> <a href="89.htm#89_sloka5">5 </a> <br>pravīreśvara raudrāśvās trayaḥ putrā mahārathāḥ<br>pūroḥ pauṣṭhyām ajāyanta pravīras tatra vaṃśakṛt<br>प्रवीरेश्वर रुद्राश्वास् त्रयः पुत्रा महारथाः <br>पूरोः पुष्ठ्याम् अजायन्त प्रवीरस् तत्र वंशकृत् </div>
<div class="sloka" id="89_sloka6"> <a href="89.htm#89_sloka6">6 </a> <br>manasyur abhavat tasmāc chūraḥ śyenī sutaḥ prabhuḥ<br>pṛthivyāś caturantāyā goptā rājīvalocanaḥ<br>मनस्युर् अभवत् तस्माच् छूरः श्येनी सुतः प्रभुः <br>पृथिव्याश् चतुरन्ताया गोप्ता राजीवलोचनः </div>
<div class="sloka" id="89_sloka7"> <a href="89.htm#89_sloka7">7 </a> <br>subhrūḥ saṃhanano vāgmī sauvīrī tanayās trayaḥ<br>manasyor abhavan putrāḥ śūrāḥ sarve mahārathāḥ<br>सुभ्रूः संहननो वाग्मी सुवीरी तनयास् त्रयः <br>मनस्योर् अभवन् पुत्राः शूराः सर्वे महारथाः </div>
<div class="sloka" id="89_sloka8"> <a href="89.htm#89_sloka8">8 </a> <br>raudrāśvasya maheṣvāsā daśāpsarasi sūnavaḥ<br>yajvāno jajñire śūrāḥ prajāvanto bahuśrutāḥ<br>sarve sarvāstravidvāṃsaḥ sarve dharmaparāyaṇāḥ<br>रुद्राश्वस्य महेष्वासा दशाप्सरसि सूनवः <br>यज्वानो जज्ञिरे शूराः प्रजावन्तो बहुश्रुताः <br>सर्वे सर्वास्त्रविद्वांसः सर्वे धर्मपरायणाः </div>
<div class="sloka" id="89_sloka9"> <a href="89.htm#89_sloka9">9 </a> <br>ṛcepur atha kakṣepuḥ kṛkaṇepuś ca vīryavān<br>sthaṇḍile pūrvanepuś ca sthalepuś ca mahārathaḥ<br>ऋचेपुर् अथ कक्षेपुः कृकणेपुश् च वीर्यवान् <br>स्थण्डिले पूर्वनेपुश् च स्थलेपुश् च महारथः </div>
<div class="sloka" id="89_sloka10"> <a href="89.htm#89_sloka10">10 </a> <br>tejepur balavān dhīmān satyepuś cendra vikramaḥ<br>dharmepuḥ saṃnatepuś ca daśamo deva vikramaḥ<br>anādhṛṣṭi sutās tāta rājasūyāśvamedhinaḥ<br>तेजेपुर् बलवान् धीमान् सत्येपुश् चेन्द्र विक्रमः <br>धर्मेपुः संनतेपुश् च दशमो देव विक्रमः <br>अनाधृष्टि सुतास् तात राजसूयाश्वमेधिनः </div>
<div class="sloka" id="89_sloka11"> <a href="89.htm#89_sloka11">11 </a> <br>matināras tato rājā vidvāṃś carceputo 'bhavat<br>matināra sutā rājaṃś catvāro 'mitavikramāḥ<br>taṃsur mahān atiratho druhyuś cāpratimadyutiḥ<br>मतिनारस् ततो राजा विद्वांश् चर्चेपुतो 'भवत् <br>मतिनार सुता राजंश् चत्वारो 'मितविक्रमाः <br>तंसुर् महान् अतिरथो द्रुह्युश् चाप्रतिमद्युतिः </div>
<div class="sloka" id="89_sloka12"> <a href="89.htm#89_sloka12">12 </a> <br>teṣāṃ taṃsur mahāvīryaḥ pauravaṃ vaṃśam udvahan<br>ājahāra yaśo dīptaṃ jigāya ca vasuṃdharām<br>तेषां तंसुर् महावीर्यः पुरवं वंशम् उद्वहन् <br>आजहार यशो दीप्तं जिगाय च वसुंधराम् </div>
<div class="sloka" id="89_sloka13"> <a href="89.htm#89_sloka13">13 </a> <br>ilinaṃ tu sutaṃ taṃsur janayām āsa vīryavān<br>so 'pi kṛtsnām imāṃ bhūmiṃ vijigye jayatāṃ varaḥ<br>इलिनं तु सुतं तंसुर् जनयाम् आस वीर्यवान् <br>सो 'पि कृत्स्नाम् इमां भूमिं विजिग्ये जयतां वरः </div>
<div class="sloka" id="89_sloka14"> <a href="89.htm#89_sloka14">14 </a> <br>rathaṃtaryāṃ sutān pañca pañca bhūtopamāṃs tataḥ<br>ilino janayām āsa duḥṣantaprabhṛtīn nṛpa<br>रथंतर्यां सुतान् पञ्च पञ्च भूतोपमांस् ततः <br>इलिनो जनयाम् आस दुःषन्तप्रभृतीन् नृप </div>
<div class="sloka" id="89_sloka15"> <a href="89.htm#89_sloka15">15 </a> <br>duḥṣantaṃ śūra bhīmau ca prapūrvaṃ vasum eva ca<br>teṣāṃ jyeṣṭho 'bhavad rājā duḥṣanto janamejaya<br>दुःषन्तं शूर भीमु च प्रपूर्वं वसुम् एव च <br>तेषां ज्येष्ठो 'भवद् राजा दुःषन्तो जनमेजय </div>
<div class="sloka" id="89_sloka16"> <a href="89.htm#89_sloka16">16 </a> <br>duḥṣantād bharato jajñe vidvāñ śākuntalo nṛpaḥ<br>tasmād bharata vaṃśasya vipratasthe mahad yaśaḥ<br>दुःषन्ताद् भरतो जज्ञे विद्वाञ् शाकुन्तलो नृपः <br>तस्माद् भरत वंशस्य विप्रतस्थे महद् यशः </div>
<div class="sloka" id="89_sloka17"> <a href="89.htm#89_sloka17">17 </a> <br>bharatas tisṛṣu strīṣu nava putrān ajījanat<br>nābhyanandanta tān rājā nānurūpā mamety uta<br>भरतस् तिसृषु स्त्रीषु नव पुत्रान् अजीजनत् <br>नाभ्यनन्दन्त तान् राजा नानुरूपा ममेत्य् उत </div>
<div class="sloka" id="89_sloka18"> <a href="89.htm#89_sloka18">18 </a> <br>tato mahadbhiḥ kratubhir ījāno bharatas tadā<br>lebhe putraṃ bharadvājād bhumanyuṃ nāma bhārata<br>ततो महद्भिः क्रतुभिर् ईजानो भरतस् तदा <br>लेभे पुत्रं भरद्वाजाद् भुमन्युं नाम भारत </div>
<div class="sloka" id="89_sloka19"> <a href="89.htm#89_sloka19">19 </a> <br>tataḥ putriṇam ātmānaṃ jñātvā pauravanandanaḥ<br>bhumanyuṃ bharataśreṣṭha yauvarājye 'bhyaṣecayat<br>ततः पुत्रिणम् आत्मानं ज्ञात्वा पुरवनन्दनः <br>भुमन्युं भरतश्रेष्ठ युवराज्ये 'भ्यषेचयत् </div>
<div class="sloka" id="89_sloka20"> <a href="89.htm#89_sloka20">20 </a> <br>tatas tasya mahīndrasya vitathaḥ putrako 'bhavat<br>tataḥ sa vitatho nāma bhumanyor abhavat sutaḥ<br>ततस् तस्य महीन्द्रस्य वितथः पुत्रको 'भवत् <br>ततः स वितथो नाम भुमन्योर् अभवत् सुतः </div>
<div class="sloka" id="89_sloka21"> <a href="89.htm#89_sloka21">21 </a> <br>suhotraś ca suhotā ca suhaviḥ suyajus tathā<br>puṣkariṇyām ṛcīkasya bhumanyor abhavan sutāḥ<br>सुहोत्रश् च सुहोता च सुहविः सुयजुस् तथा <br>पुष्करिण्याम् ऋचीकस्य भुमन्योर् अभवन् सुताः </div>
<div class="sloka" id="89_sloka22"> <a href="89.htm#89_sloka22">22 </a> <br>teṣāṃ jyeṣṭhaḥ suhotras tu rājyam āpa mahīkṣitām<br>rājasūyāśvamedhādyaiḥ so 'yajad bahubhiḥ savaiḥ<br>तेषां ज्येष्ठः सुहोत्रस् तु राज्यम् आप महीक्षिताम् <br>राजसूयाश्वमेधाद्यैः सो 'यजद् बहुभिः सवैः </div>
<div class="sloka" id="89_sloka23"> <a href="89.htm#89_sloka23">23 </a> <br>suhotraḥ pṛthivīṃ sarvāṃ bubhuje sāgarāmbarām<br>pūrṇāṃ hastigavāśvasya bahuratnasamākulām<br>सुहोत्रः पृथिवीं सर्वां बुभुजे सागराम्बराम् <br>पूर्णां हस्तिगवाश्वस्य बहुरत्नसमाकुलाम् </div>
<div class="sloka" id="89_sloka24"> <a href="89.htm#89_sloka24">24 </a> <br>mamajjeva mahī tasya bhūri bhārāvapīḍitā<br>hastyaśvarathasaṃpūrṇā manuṣyakalilā bhṛśam<br>ममज्जेव मही तस्य भूरि भारावपीडिता <br>हस्त्यश्वरथसंपूर्णा मनुष्यकलिला भृशम् </div>
<div class="sloka" id="89_sloka25"> <a href="89.htm#89_sloka25">25 </a> <br>suhotre rājani tadā dharmataḥ śāsati prajāḥ<br>caityayūpāṅkitā cāsīd bhūmiḥ śatasahasraśaḥ<br>pravṛddhajanasasyā ca sahadevā vyarocata<br>सुहोत्रे राजनि तदा धर्मतः शासति प्रजाः <br>चैत्ययूपाङ्किता चासीद् भूमिः शतसहस्रशः <br>प्रवृद्धजनसस्या च सहदेवा व्यरोचत </div>
<div class="sloka" id="89_sloka26"> <a href="89.htm#89_sloka26">26 </a> <br>aikṣvākī janayām āsa suhotrāt pṛthivīpateḥ<br>ajamīḍhaṃ sumīḍhaṃ ca purumīḍhaṃ ca bhārata<br>अैक्ष्वाकी जनयाम् आस सुहोत्रात् पृथिवीपतेः <br>अजमीढं सुमीढं च पुरुमीढं च भारत </div>
<div class="sloka" id="89_sloka27"> <a href="89.htm#89_sloka27">27 </a> <br>ajamīḍho varas teṣāṃ tasmin vaṃśaḥ pratiṣṭhitaḥ<br>ṣaṭ putrān so 'py ajanayat tisṛṣu strīṣu bhārata<br>अजमीढो वरस् तेषां तस्मिन् वंशः प्रतिष्ठितः <br>षट् पुत्रान् सो 'प्य् अजनयत् तिसृषु स्त्रीषु भारत </div>
<div class="sloka" id="89_sloka28"> <a href="89.htm#89_sloka28">28 </a> <br>ṛkṣaṃ bhūminy atho nīlī duḥṣanta parameṣṭhinau<br>keśiny ajanayaj jahnum ubhau ca janarūpiṇau<br>ऋक्षं भूमिन्य् अथो नीली दुःषन्त परमेष्ठिनु <br>केशिन्य् अजनयज् जह्नुम् उभु च जनरूपिणु </div>
<div class="sloka" id="89_sloka29"> <a href="89.htm#89_sloka29">29 </a> <br>tatheme sarvapāñcālā duḥṣanta parameṣṭhinoḥ<br>anvayāḥ kuśikā rājañ jahnor amitatejasaḥ<br>तथेमे सर्वपाञ्चाला दुःषन्त परमेष्ठिनोः <br>अन्वयाः कुशिका राजञ् जह्नोर् अमिततेजसः </div>
<div class="sloka" id="89_sloka30"> <a href="89.htm#89_sloka30">30 </a> <br>janarūpiṇayor jyeṣṭham ṛkṣam āhur janādhipam<br>ṛkṣāt saṃvaraṇo jajñe rājan vaṃśakaras tava<br>जनरूपिणयोर् ज्येष्ठम् ऋक्षम् आहुर् जनाधिपम् <br>ऋक्षात् संवरणो जज्ञे राजन् वंशकरस् तव </div>
<div class="sloka" id="89_sloka31"> <a href="89.htm#89_sloka31">31 </a> <br>ārkṣe saṃvaraṇe rājan praśāsati vasuṃdharām<br>saṃkṣayaḥ sumahān āsīt prajānām iti śuśrumaḥ<br>आर्क्षे संवरणे राजन् प्रशासति वसुंधराम् <br>संक्षयः सुमहान् आसीत् प्रजानाम् इति शुश्रुमः </div>
<div class="sloka" id="89_sloka32"> <a href="89.htm#89_sloka32">32 </a> <br>vyaśīryata tato rāṣṭraṃ kṣayair nānāvidhais tathā<br>kṣun mṛtyubhyām anāvṛṣṭyā vyādhibhiś ca samāhatam<br>abhyaghnan bhāratāṃś caiva sapatnānāṃ balāni ca<br>व्यशीर्यत ततो राष्ट्रं क्षयैर् नानाविधैस् तथा <br>क्षुन् मृत्युभ्याम् अनावृष्ट्या व्याधिभिश् च समाहतम् <br>अभ्यघ्नन् भारतांश् चैव सपत्नानां बलानि च </div>
<div class="sloka" id="89_sloka33"> <a href="89.htm#89_sloka33">33 </a> <br>cālayan vasudhāṃ caiva balena caturaṅgiṇā<br>abhyayāt taṃ ca pāñcālyo vijitya tarasā mahīm<br>akṣauhiṇībhir daśabhiḥ sa enaṃ samare 'jayat<br>चालयन् वसुधां चैव बलेन चतुरङ्गिणा <br>अभ्ययात् तं च पाञ्चाल्यो विजित्य तरसा महीम् <br>अक्षुहिणीभिर् दशभिः स एनं समरे 'जयत् </div>
<div class="sloka" id="89_sloka34"> <a href="89.htm#89_sloka34">34 </a> <br>tataḥ sadāraḥ sāmātyaḥ saputraḥ sasuhṛjjanaḥ<br>rājā saṃvaraṇas tasmāt palāyata mahābhayāt<br>ततः सदारः सामात्यः सपुत्रः ससुहृज्जनः <br>राजा संवरणस् तस्मात् पलायत महाभयात् </div>
<div class="sloka" id="89_sloka35"> <a href="89.htm#89_sloka35">35 </a> <br>sindhor nadasya mahato nikuñje nyavasat tadā<br>nadī viṣayaparyante parvatasya samīpataḥ<br>tatrāvasan bahūn kālān bhāratā durgamāśritāḥ<br>सिन्धोर् नदस्य महतो निकुञ्जे न्यवसत् तदा <br>नदी विषयपर्यन्ते पर्वतस्य समीपतः <br>तत्रावसन् बहून् कालान् भारता दुर्गमाश्रिताः </div>
<div class="sloka" id="89_sloka36"> <a href="89.htm#89_sloka36">36 </a> <br>teṣāṃ nivasatāṃ tatra sahasraṃ parivatsarān<br>athābhyagacchad bharatān vasiṣṭho bhagavān ṛṣiḥ<br>तेषां निवसतां तत्र सहस्रं परिवत्सरान् <br>अथाभ्यगच्छद् भरतान् वसिष्ठो भगवान् ऋषिः </div>
<div class="sloka" id="89_sloka37"> <a href="89.htm#89_sloka37">37 </a> <br>tam āgataṃ prayatnena pratyudgamyābhivādya ca<br>arghyam abhyāharaṃs tasmai te sarve bhāratās tadā<br>nivedya sarvam ṛṣaye satkāreṇa suvarcase<br>तम् आगतं प्रयत्नेन प्रत्युद्गम्याभिवाद्य च <br>अर्घ्यम् अभ्याहरंस् तस्मै ते सर्वे भारतास् तदा <br>निवेद्य सर्वम् ऋषये सत्कारेण सुवर्चसे </div>
<div class="sloka" id="89_sloka38"> <a href="89.htm#89_sloka38">38 </a> <br>taṃ samām aṣṭamīm uṣṭaṃ rājā vavre svayaṃ tadā<br>purohito bhavān no 'stu rājyāya prayatāmahe<br>om ity evaṃ vasiṣṭho 'pi bhāratān pratyapadyata<br>तं समाम् अष्टमीम् उष्टं राजा वव्रे स्वयं तदा <br>पुरोहितो भवान् नो 'स्तु राज्याय प्रयतामहे <br>ओम् इत्य् एवं वसिष्ठो 'पि भारतान् प्रत्यपद्यत </div>
<div class="sloka" id="89_sloka39"> <a href="89.htm#89_sloka39">39 </a> <br>athābhyaṣiñcat sāmrājye sarvakṣatrasya pauravam<br>viṣāṇa bhūtaṃ sarvasyāṃ pṛthivyām iti naḥ śrutam<br>अथाभ्यषिञ्चत् साम्राज्ये सर्वक्षत्रस्य पुरवम् <br>विषाण भूतं सर्वस्यां पृथिव्याम् इति नः श्रुतम् </div>
<div class="sloka" id="89_sloka40"> <a href="89.htm#89_sloka40">40 </a> <br>bharatādhyuṣitaṃ pūrvaṃ so 'dhyatiṣṭhat purottamam<br>punar balibhṛtaś caiva cakre sarvamahīkṣitaḥ<br>भरताध्युषितं पूर्वं सो 'ध्यतिष्ठत् पुरोत्तमम् <br>पुनर् बलिभृतश् चैव चक्रे सर्वमहीक्षितः </div>
<div class="sloka" id="89_sloka41"> <a href="89.htm#89_sloka41">41 </a> <br>tataḥ sa pṛthivīṃ prāpya punar īje mahābalaḥ<br>ājamīḍho mahāyajñair bahubhir bhūridakṣiṇaiḥ<br>ततः स पृथिवीं प्राप्य पुनर् ईजे महाबलः <br>आजमीढो महायज्ञैर् बहुभिर् भूरिदक्षिणैः </div>
<div class="sloka" id="89_sloka42"> <a href="89.htm#89_sloka42">42 </a> <br>tataḥ saṃvaraṇāt saurī suṣuve tapatī kurum<br>rājatve taṃ prajāḥ sarvā dharmajña iti vavrire<br>ततः संवरणात् सुरी सुषुवे तपती कुरुम् <br>राजत्वे तं प्रजाः सर्वा धर्मज्ञ इति वव्रिरे </div>
<div class="sloka" id="89_sloka43"> <a href="89.htm#89_sloka43">43 </a> <br>tasya nāmnābhivikhyātaṃ pṛthivyāṃ kurujāṅgalam<br>kurukṣetraṃ sa tapasā puṇyaṃ cakre mahātapāḥ<br>तस्य नाम्नाभिविख्यातं पृथिव्यां कुरुजाङ्गलम् <br>कुरुक्षेत्रं स तपसा पुण्यं चक्रे महातपाः </div>
<div class="sloka" id="89_sloka44"> <a href="89.htm#89_sloka44">44 </a> <br>aśvavantam abhiṣvantaṃ tathā citrarathaṃ munim<br>janamejayaṃ ca vikhyātaṃ putrāṃś cāsyānuśuśrumaḥ<br>pañcaitān vāhinī putrān vyajāyata manasvinī<br>अश्ववन्तम् अभिष्वन्तं तथा चित्ररथं मुनिम् <br>जनमेजयं च विख्यातं पुत्रांश् चास्यानुशुश्रुमः <br>पञ्चैतान् वाहिनी पुत्रान् व्यजायत मनस्विनी </div>
<div class="sloka" id="89_sloka45"> <a href="89.htm#89_sloka45">45 </a> <br>abhiṣvataḥ parikṣit tu śabalāśvaś ca vīryavān<br>abhirājo virājaś ca śalmalaś ca mahābalaḥ<br>अभिष्वतः परिक्षित् तु शबलाश्वश् च वीर्यवान् <br>अभिराजो विराजश् च शल्मलश् च महाबलः </div>
<div class="sloka" id="89_sloka46"> <a href="89.htm#89_sloka46">46 </a> <br>uccaiḥśravā bhadra kāro jitāriś cāṣṭamaḥ smṛtaḥ<br>eteṣām anvavāye tu khyātās te karmajair guṇaiḥ<br>उच्चैःश्रवा भद्र कारो जितारिश् चाष्टमः स्मृतः <br>एतेषाम् अन्ववाये तु ख्यातास् ते कर्मजैर् गुणैः </div>
<div class="sloka" id="89_sloka47"> <a href="89.htm#89_sloka47">47 </a> <br>janamejayādayaḥ sapta tathaivānye mahābalāḥ<br>parikṣito 'bhavan putrāḥ sarve dharmārthakovidāḥ<br>जनमेजयादयः सप्त तथैवान्ये महाबलाः <br>परिक्षितो 'भवन् पुत्राः सर्वे धर्मार्थकोविदाः </div>
<div class="sloka" id="89_sloka48"> <a href="89.htm#89_sloka48">48 </a> <br>kakṣasenogra senau ca citrasenaś ca vīryavān<br>indrasenaḥ suṣeṇaś ca bhīmasenaś ca nāmataḥ<br>कक्षसेनोग्र सेनु च चित्रसेनश् च वीर्यवान् <br>इन्द्रसेनः सुषेणश् च भीमसेनश् च नामतः </div>
<div class="sloka" id="89_sloka49"> <a href="89.htm#89_sloka49">49 </a> <br>janamejayasya tanayā bhuvi khyātā mahābalāḥ<br>dhṛtarāṣṭraḥ prathamajaḥ pāṇḍur bāhlīka eva ca<br>जनमेजयस्य तनया भुवि ख्याता महाबलाः <br>धृतराष्ट्रः प्रथमजः पाण्डुर् बाह्लीक एव च </div>
<div class="sloka" id="89_sloka50"> <a href="89.htm#89_sloka50">50 </a> <br>niṣadhaś ca mahātejās tathā jāmbūnado balī<br>kuṇḍodaraḥ padātiś ca vasātiś cāṣṭamaḥ smṛtaḥ<br>sarve dharmārthakuśalāḥ sarve bhūtihite ratāḥ<br>निषधश् च महातेजास् तथा जाम्बूनदो बली <br>कुण्डोदरः पदातिश् च वसातिश् चाष्टमः स्मृतः <br>सर्वे धर्मार्थकुशलाः सर्वे भूतिहिते रताः </div>
<div class="sloka" id="89_sloka51"> <a href="89.htm#89_sloka51">51 </a> <br>dhṛtarāṣṭro 'tha rājāsīt tasya putro 'tha kuṇḍikaḥ<br>hastī vitarkaḥ krāthaś ca kuṇḍalaś cāpi pañcamaḥ<br>haviḥ śravās tathendrābhaḥ sumanyuś cāparājitaḥ<br>धृतराष्ट्रो 'थ राजासीत् तस्य पुत्रो 'थ कुण्डिकः <br>हस्ती वितर्कः क्राथश् च कुण्डलश् चापि पञ्चमः <br>हविः श्रवास् तथेन्द्राभः सुमन्युश् चापराजितः </div>
<div class="sloka" id="89_sloka52"> <a href="89.htm#89_sloka52">52 </a> <br>pratīpasya trayaḥ putrā jajñire bharatarṣabha<br>devāpiḥ śaṃtanuś caiva bāhlīkaś ca mahārathaḥ<br>प्रतीपस्य त्रयः पुत्रा जज्ञिरे भरतर्षभ <br>देवापिः शंतनुश् चैव बाह्लीकश् च महारथः </div>
<div class="sloka" id="89_sloka53"> <a href="89.htm#89_sloka53">53 </a> <br>devāpis tu pravavrāja teṣāṃ dharmaparīpsayā<br>śaṃtanuś ca mahīṃ lebhe bāhlīkaś ca mahārathaḥ<br>देवापिस् तु प्रवव्राज तेषां धर्मपरीप्सया <br>शंतनुश् च महीं लेभे बाह्लीकश् च महारथः </div>
<div class="sloka" id="89_sloka54"> <a href="89.htm#89_sloka54">54 </a> <br>bharatasyānvaye jātāḥ sattvavanto mahārathāḥ<br>devarṣikalpā nṛpate bahavo rājasattamāḥ<br>भरतस्यान्वये जाताः सत्त्ववन्तो महारथाः <br>देवर्षिकल्पा नृपते बहवो राजसत्तमाः </div></body></html>