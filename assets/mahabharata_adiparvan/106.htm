<html><body><div class="sloka" id="106_sloka1"> <a href="106.htm#106_sloka1">1 </a> <br>[vai]<br>dhṛtarāṣṭrābhyanujñātaḥ svabāhuvijitaṃ dhanam<br>bhīṣmāya satyavatyai ca mātre copajahāra saḥ<br>[वै] <br>धृतराष्ट्राभ्यनुज्ञातः स्वबाहुविजितं धनम् <br>भीष्माय सत्यवत्यै च मात्रे चोपजहार सः </div>
<div class="sloka" id="106_sloka2"> <a href="106.htm#106_sloka2">2 </a> <br>vidurāya ca vai pāṇḍuḥ preṣayām āsa tad dhanam<br>suhṛdaś cāpi dharmātmā dhanena samatarpayat<br>विदुराय च वै पाण्डुः प्रेषयाम् आस तद् धनम् <br>सुहृदश् चापि धर्मात्मा धनेन समतर्पयत् </div>
<div class="sloka" id="106_sloka3"> <a href="106.htm#106_sloka3">3 </a> <br>tataḥ satyavatīṃ bhīṣmaḥ kausalyāṃ ca yaśasvinīm<br>śubhaiḥ pāṇḍujitai ratnais toṣayām āsa bhārata<br>ततः सत्यवतीं भीष्मः कुसल्यां च यशस्विनीम् <br>शुभैः पाण्डुजितै रत्नैस् तोषयाम् आस भारत </div>
<div class="sloka" id="106_sloka4"> <a href="106.htm#106_sloka4">4 </a> <br>nananda mātā kausalyā tam apratimatejasam<br>jayantam iva paulomī pariṣvajya nararṣabham<br>ननन्द माता कुसल्या तम् अप्रतिमतेजसम् <br>जयन्तम् इव पुलोमी परिष्वज्य नरर्षभम् </div>
<div class="sloka" id="106_sloka5"> <a href="106.htm#106_sloka5">5 </a> <br>tasya vīrasya vikrāntaiḥ sahasraśatadakṣiṇaiḥ<br>aśvamedha śatair īje dhṛtarāṣṭro mahāmakhaiḥ<br>तस्य वीरस्य विक्रान्तैः सहस्रशतदक्षिणैः <br>अश्वमेध शतैर् ईजे धृतराष्ट्रो महामखैः </div>
<div class="sloka" id="106_sloka6"> <a href="106.htm#106_sloka6">6 </a> <br>saṃprayuktaś ca kuntyā ca mādryā ca bharatarṣabha<br>jitatandrīs tadā pāṇḍur babhūva vanagocaraḥ<br>संप्रयुक्तश् च कुन्त्या च माद्र्या च भरतर्षभ <br>जिततन्द्रीस् तदा पाण्डुर् बभूव वनगोचरः </div>
<div class="sloka" id="106_sloka7"> <a href="106.htm#106_sloka7">7 </a> <br>hitvā prāsādanilayaṃ śubhāni śayanāni ca<br>araṇyanityaḥ satataṃ babhūva mṛgayā paraḥ<br>हित्वा प्रासादनिलयं शुभानि शयनानि च <br>अरण्यनित्यः सततं बभूव मृगया परः </div>
<div class="sloka" id="106_sloka8"> <a href="106.htm#106_sloka8">8 </a> <br>sa caran dakṣiṇaṃ pārśvaṃ ramyaṃ himavato gireḥ<br>uvāsa giripṛṣṭheṣu mahāśālavaneṣu ca<br>स चरन् दक्षिणं पार्श्वं रम्यं हिमवतो गिरेः <br>उवास गिरिपृष्ठेषु महाशालवनेषु च </div>
<div class="sloka" id="106_sloka9"> <a href="106.htm#106_sloka9">9 </a> <br>rarāja kuntyā mādryā ca pāṇḍuḥ saha vane vasan<br>kareṇvor iva madhyasthaḥ śrīmān pauraṃdaro gajaḥ<br>रराज कुन्त्या माद्र्या च पाण्डुः सह वने वसन् <br>करेण्वोर् इव मध्यस्थः श्रीमान् पुरंदरो गजः </div>
<div class="sloka" id="106_sloka10"> <a href="106.htm#106_sloka10">10 </a> <br>bhārataṃ saha bhāryābhyāṃ bāṇakhaḍgadhanurdharam<br>vicitrakavacaṃ vīraṃ paramāstra vidaṃ nṛpam<br>devo 'yam ity amanyanta carantaṃ vanavāsinaḥ<br>भारतं सह भार्याभ्यां बाणखड्गधनुर्धरम् <br>विचित्रकवचं वीरं परमास्त्र विदं नृपम् <br>देवो 'यम् इत्य् अमन्यन्त चरन्तं वनवासिनः </div>
<div class="sloka" id="106_sloka11"> <a href="106.htm#106_sloka11">11 </a> <br>tasya kāmāṃś ca bhogāṃś ca narā nityam atandritāḥ<br>upajahrur vanānteṣu dhṛtarāṣṭreṇa coditāḥ<br>तस्य कामांश् च भोगांश् च नरा नित्यम् अतन्द्रिताः <br>उपजह्रुर् वनान्तेषु धृतराष्ट्रेण चोदिताः </div>
<div class="sloka" id="106_sloka12"> <a href="106.htm#106_sloka12">12 </a> <br>atha pāraśavīṃ kanyāṃ devalasya mahīpateḥ<br>rūpayauvana saṃpannāṃ sa śuśrāvāpagā sutaḥ<br>अथ पारशवीं कन्यां देवलस्य महीपतेः <br>रूपयुवन संपन्नां स शुश्रावापगा सुतः </div>
<div class="sloka" id="106_sloka13"> <a href="106.htm#106_sloka13">13 </a> <br>tatas tu varayitvā tām ānāyya puruṣarṣabhaḥ<br>vivāhaṃ kārayām āsa vidurasya mahāmateḥ<br>ततस् तु वरयित्वा ताम् आनाय्य पुरुषर्षभः <br>विवाहं कारयाम् आस विदुरस्य महामतेः </div></body></html>