<html><body><div class="sloka" id="88_sloka1"> <a href="88.htm#88_sloka1">1 </a> <br>[vas]<br>pṛcchāmi tvāṃ vasu manā rauśadaśvir; yady asti loko divi mahyaṃ narendra<br>yady antarikṣe prathito mahātman; kṣetrajñaṃ tvāṃ tasya dharmasya manye<br>[वस्] <br>पृच्छामि त्वां वसु मना रुशदश्विर्; यद्य् अस्ति लोको दिवि मह्यं नरेन्द्र <br>यद्य् अन्तरिक्षे प्रथितो महात्मन्; क्षेत्रज्ञं त्वां तस्य धर्मस्य मन्ये </div>
<div class="sloka" id="88_sloka2"> <a href="88.htm#88_sloka2">2 </a> <br>[y]<br>yad antarikṣaṃ pṛthivī diśaś ca; yat tejasā tapate bhānumāṃś ca<br>lokās tāvanto divi saṃsthitā vai; te nāntavantaḥ pratipālayanti<br>[य्] <br>यद् अन्तरिक्षं पृथिवी दिशश् च; यत् तेजसा तपते भानुमांश् च <br>लोकास् तावन्तो दिवि संस्थिता वै; ते नान्तवन्तः प्रतिपालयन्ति </div>
<div class="sloka" id="88_sloka3"> <a href="88.htm#88_sloka3">3 </a> <br>[vas]<br>tāṃs te dadāmi pata mā prapātaṃ; ye me lokās tava te vai bhavantu<br>krīṇīṣvaināṃs tṛṇakenāpi rājan; pratigrahas te yadi samyak praduṣṭaḥ<br>[वस्] <br>तांस् ते ददामि पत मा प्रपातं; ये मे लोकास् तव ते वै भवन्तु <br>क्रीणीष्वैनांस् तृणकेनापि राजन्; प्रतिग्रहस् ते यदि सम्यक् प्रदुष्टः </div>
<div class="sloka" id="88_sloka4"> <a href="88.htm#88_sloka4">4 </a> <br>[y]<br>na mithyāhaṃ vikrayaṃ vai smarāmi; vṛthā gṛhītaṃ śiśukāc chaṅkamānaḥ<br>kuryāṃ na caivākṛta pūrvam anyair; vivitsamānaḥ kim u tatra sādhu<br>[य्] <br>न मिथ्याहं विक्रयं वै स्मरामि; वृथा गृहीतं शिशुकाच् छङ्कमानः <br>कुर्यां न चैवाकृत पूर्वम् अन्यैर्; विवित्समानः किम् उ तत्र साधु </div>
<div class="sloka" id="88_sloka5"> <a href="88.htm#88_sloka5">5 </a> <br>[vas]<br>tāṃs tvaṃ lokān pratipadyasva rājan; mayā dattān yadi neṣṭaḥ krayas te<br>ahaṃ na tān vai pratigantā narendra; sarve lokās tava te vai bhavantu<br>[वस्] <br>तांस् त्वं लोकान् प्रतिपद्यस्व राजन्; मया दत्तान् यदि नेष्टः क्रयस् ते <br>अहं न तान् वै प्रतिगन्ता नरेन्द्र; सर्वे लोकास् तव ते वै भवन्तु </div>
<div class="sloka" id="88_sloka6"> <a href="88.htm#88_sloka6">6 </a> <br>[ṣibi]<br>pṛcchāmi tvāṃ śibir auśīnaro 'haṃ; mamāpi lokā yadi santīha tāta<br>yady antarikṣe yadi vā divi śritāḥ; kṣetrajñaṃ tvāṃ tasya dharmasya manye<br>[षिबि] <br>पृच्छामि त्वां शिबिर् अुशीनरो 'हं; ममापि लोका यदि सन्तीह तात <br>यद्य् अन्तरिक्षे यदि वा दिवि श्रिताः; क्षेत्रज्ञं त्वां तस्य धर्मस्य मन्ये </div>
<div class="sloka" id="88_sloka7"> <a href="88.htm#88_sloka7">7 </a> <br>[y]<br>na tvaṃ vācā hṛdayenāpi vidvan; parīpsamānān nāvamaṃsthā narendra<br>tenānantā divi lokāḥ śritās te; vidyudrūpāḥ svanavanto mahāntaḥ<br>[य्] <br>न त्वं वाचा हृदयेनापि विद्वन्; परीप्समानान् नावमंस्था नरेन्द्र <br>तेनानन्ता दिवि लोकाः श्रितास् ते; विद्युद्रूपाः स्वनवन्तो महान्तः </div>
<div class="sloka" id="88_sloka8"> <a href="88.htm#88_sloka8">8 </a> <br>[ṣ]<br>tāṃs tvaṃ lokān pratipadyasva rājan; mayā dattān yadi neṣṭaḥ krayas te<br>na cāhaṃ tān pratipatsyeha dattvā; yatra gatvā tvam upāsse ha lokān<br>[ष्] <br>तांस् त्वं लोकान् प्रतिपद्यस्व राजन्; मया दत्तान् यदि नेष्टः क्रयस् ते <br>न चाहं तान् प्रतिपत्स्येह दत्त्वा; यत्र गत्वा त्वम् उपास्से ह लोकान् </div>
<div class="sloka" id="88_sloka9"> <a href="88.htm#88_sloka9">9 </a> <br>[y]<br>yathā tvam indra pratimaprabhāvas; te cāpy anantā naradeva lokāḥ<br>tathādya loke na rame 'nyadatte; tasmāc chibe nābhinandāmi dāyam<br>[य्] <br>यथा त्वम् इन्द्र प्रतिमप्रभावस्; ते चाप्य् अनन्ता नरदेव लोकाः <br>तथाद्य लोके न रमे 'न्यदत्ते; तस्माच् छिबे नाभिनन्दामि दायम् </div>
<div class="sloka" id="88_sloka10"> <a href="88.htm#88_sloka10">10 </a> <br>[ā]<br>na ced ekaikaśo rājaṁl lokān naḥ pratinandasi<br>sarve pradāya bhavate gantāro narakaṃ vayam<br>[ा] <br>न चेद् एकैकशो राजṁल् लोकान् नः प्रतिनन्दसि <br>सर्वे प्रदाय भवते गन्तारो नरकं वयम् </div>
<div class="sloka" id="88_sloka11"> <a href="88.htm#88_sloka11">11 </a> <br>[y]<br>yad arhāya dadadhvaṃ tat santaḥ satyānṛśaṃsyataḥ<br>ahaṃ tu nābhidhṛṣṇomi yatkṛtaṃ na mayā purā<br>[य्] <br>यद् अर्हाय ददध्वं तत् सन्तः सत्यानृशंस्यतः <br>अहं तु नाभिधृष्णोमि यत्कृतं न मया पुरा </div>
<div class="sloka" id="88_sloka12"> <a href="88.htm#88_sloka12">12 </a> <br>[ā]<br>kasyaite pratidṛśyante rathāḥ pañca hiraṇmayāḥ<br>uccaiḥ santaḥ prakāśante jvalanto 'gniśikhā iva<br>[ा] <br>कस्यैते प्रतिदृश्यन्ते रथाः पञ्च हिरण्मयाः <br>उच्चैः सन्तः प्रकाशन्ते ज्वलन्तो 'ग्निशिखा इव </div>
<div class="sloka" id="88_sloka13"> <a href="88.htm#88_sloka13">13 </a> <br>[y]<br>yuṣmān ete hi vakṣyanti rathāḥ pañca hiraṇmayāḥ<br>uccaiḥ santaḥ prakāśante jvalanto 'gniśikhā iva<br>[य्] <br>युष्मान् एते हि वक्ष्यन्ति रथाः पञ्च हिरण्मयाः <br>उच्चैः सन्तः प्रकाशन्ते ज्वलन्तो 'ग्निशिखा इव </div>
<div class="sloka" id="88_sloka14"> <a href="88.htm#88_sloka14">14 </a> <br>[ā]<br>ātiṣṭhasva rathaṃ rājan vikramasva vihāyasā<br>vayam apy anuyāsyāmo yadā kālo bhaviṣyati<br>[ा] <br>आतिष्ठस्व रथं राजन् विक्रमस्व विहायसा <br>वयम् अप्य् अनुयास्यामो यदा कालो भविष्यति </div>
<div class="sloka" id="88_sloka15"> <a href="88.htm#88_sloka15">15 </a> <br>[y]<br>sarvair idānīṃ gantavyaṃ sahasvargajito vayam<br>eṣa no virajāḥ panthā dṛśyate deva sadmanaḥ<br>[य्] <br>सर्वैर् इदानीं गन्तव्यं सहस्वर्गजितो वयम् <br>एष नो विरजाः पन्था दृश्यते देव सद्मनः </div>
<div class="sloka" id="88_sloka16"> <a href="88.htm#88_sloka16">16 </a> <br>[v]<br>te 'dhiruhya rathān sarve prayātā nṛpasattamāḥ<br>ākramanto divaṃ bhābhir dharmeṇāvṛtya rodasī<br>[व्] <br>ते 'धिरुह्य रथान् सर्वे प्रयाता नृपसत्तमाः <br>आक्रमन्तो दिवं भाभिर् धर्मेणावृत्य रोदसी </div>
<div class="sloka" id="88_sloka17"> <a href="88.htm#88_sloka17">17 </a> <br>[ā]<br>ahaṃ manye pūrvam eko 'smi gantā; sakhā cendraḥ sarvathā me mahātmā<br>kasmād evaṃ śibir auśīnaro 'yam; eko 'tyagāt sarvavegena vāhān<br>[ा] <br>अहं मन्ये पूर्वम् एको 'स्मि गन्ता; सखा चेन्द्रः सर्वथा मे महात्मा <br>कस्माद् एवं शिबिर् अुशीनरो 'यम्; एको 'त्यगात् सर्ववेगेन वाहान् </div>
<div class="sloka" id="88_sloka18"> <a href="88.htm#88_sloka18">18 </a> <br>[y]<br>adadād deva yānāya yāvad vittam avindata<br>uśīnarasya putro 'yaṃ tasmāc chreṣṭho hi naḥ śibiḥ<br>[य्] <br>अददाद् देव यानाय यावद् वित्तम् अविन्दत <br>उशीनरस्य पुत्रो 'यं तस्माच् छ्रेष्ठो हि नः शिबिः </div>
<div class="sloka" id="88_sloka19"> <a href="88.htm#88_sloka19">19 </a> <br>dānaṃ tapaḥ satyam athāpi dharmo hrīḥ; śrīḥ kṣamā saumya tathā titikṣā<br>rājann etāny apratimasya rājñaḥ; śibeḥ sthitāny anṛśaṃsasya buddhyā<br>evaṃvṛtto hrīniṣedhaś ca yasmāt; tasmāc chibir atyagād vai rathena<br>दानं तपः सत्यम् अथापि धर्मो ह्रीः; श्रीः क्षमा सुम्य तथा तितिक्षा <br>राजन्न् एतान्य् अप्रतिमस्य राज्ञः; शिबेः स्थितान्य् अनृशंसस्य बुद्ध्या <br>एवंवृत्तो ह्रीनिषेधश् च यस्मात्; तस्माच् छिबिर् अत्यगाद् वै रथेन </div>
<div class="sloka" id="88_sloka20"> <a href="88.htm#88_sloka20">20 </a> <br>[v]<br>athāṣṭakaḥ punar evānvapṛcchan; mātāmahaṃ kautukād indrakalpam<br>pṛcchāmi tvāṃ nṛpate brūhi satyaṃ; kutaś ca kasyāsi sutaś ca kasya<br>kṛtaṃ tvayā yad dhi na tasya kartā; loke tvadanyaḥ kṣatriyo brāhmaṇo vā<br>[व्] <br>अथाष्टकः पुनर् एवान्वपृच्छन्; मातामहं कुतुकाद् इन्द्रकल्पम् <br>पृच्छामि त्वां नृपते ब्रूहि सत्यं; कुतश् च कस्यासि सुतश् च कस्य <br>कृतं त्वया यद् धि न तस्य कर्ता; लोके त्वदन्यः क्षत्रियो ब्राह्मणो वा </div>
<div class="sloka" id="88_sloka21"> <a href="88.htm#88_sloka21">21 </a> <br>[y]<br>yayātir asmi nahuṣasya putraḥ; pūroḥ pitā sārvabhaumas tv ihāsam<br>guhyam arthaṃ māmakebhyo bravīmi; mātāmaho 'haṃ bhavatāṃ prakāśaḥ<br>[य्] <br>ययातिर् अस्मि नहुषस्य पुत्रः; पूरोः पिता सार्वभुमस् त्व् इहासम् <br>गुह्यम् अर्थं मामकेभ्यो ब्रवीमि; मातामहो 'हं भवतां प्रकाशः </div>
<div class="sloka" id="88_sloka22"> <a href="88.htm#88_sloka22">22 </a> <br>sarvām imāṃ pṛthivīṃ nirjigāya; prasthe baddhvā hy adadaṃ brāhmaṇebhyaḥ<br>medhyān aśvān ekaśaphān surūpāṃs; tadā devāḥ puṇyabhājo bhavanti<br>सर्वाम् इमां पृथिवीं निर्जिगाय; प्रस्थे बद्ध्वा ह्य् अददं ब्राह्मणेभ्यः <br>मेध्यान् अश्वान् एकशफान् सुरूपांस्; तदा देवाः पुण्यभाजो भवन्ति </div>
<div class="sloka" id="88_sloka23"> <a href="88.htm#88_sloka23">23 </a> <br>adām ahaṃ pṛthivīṃ brāhmaṇebhyaḥ; pūrṇām imām akhilāṃ vāhanasya<br>gobhiḥ suvarṇena dhanaiś ca mukhyais; tatrāsan gāḥ śatam arbudāni<br>अदाम् अहं पृथिवीं ब्राह्मणेभ्यः; पूर्णाम् इमाम् अखिलां वाहनस्य <br>गोभिः सुवर्णेन धनैश् च मुख्यैस्; तत्रासन् गाः शतम् अर्बुदानि </div>
<div class="sloka" id="88_sloka24"> <a href="88.htm#88_sloka24">24 </a> <br>satyena me dyauś ca vasuṃdharā ca; tathaivāgnir jvalate mānuṣeṣu<br>na me pṛthā vyāhṛtam eva vākyaṃ; satyaṃ hi santaḥ pratipūjayanti<br>sarve ca devā munayaś ca lokāḥ; satyena pūjyā iti me manogatam<br>सत्येन मे द्युश् च वसुंधरा च; तथैवाग्निर् ज्वलते मानुषेषु <br>न मे पृथा व्याहृतम् एव वाक्यं; सत्यं हि सन्तः प्रतिपूजयन्ति <br>सर्वे च देवा मुनयश् च लोकाः; सत्येन पूज्या इति मे मनोगतम् </div>
<div class="sloka" id="88_sloka25"> <a href="88.htm#88_sloka25">25 </a> <br>yo naḥ svargajitaḥ sarvān yathāvṛttaṃ nivedayet<br>anasūyur dvijāgrebhyaḥ sa labhen naḥ salokatām<br>यो नः स्वर्गजितः सर्वान् यथावृत्तं निवेदयेत् <br>अनसूयुर् द्विजाग्रेभ्यः स लभेन् नः सलोकताम् </div></body></html>