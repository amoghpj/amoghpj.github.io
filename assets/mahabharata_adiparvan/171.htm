<html><body><div class="sloka" id="171_sloka1"> <a href="171.htm#171_sloka1">1 </a> <br>[āurva]<br>uktavān asmi yāṃ krodhāt pratijñāṃ pitaras tadā<br>sarvalokavināśāya na sā me vitathā bhavet<br>[ाुर्व] <br>उक्तवान् अस्मि यां क्रोधात् प्रतिज्ञां पितरस् तदा <br>सर्वलोकविनाशाय न सा मे वितथा भवेत् </div>
<div class="sloka" id="171_sloka2"> <a href="171.htm#171_sloka2">2 </a> <br>vṛthā roṣā pratijño hi nāhaṃ jīvitum utsahe<br>anistīrṇo hi māṃ roṣo dahed agnir ivāraṇim<br>वृथा रोषा प्रतिज्ञो हि नाहं जीवितुम् उत्सहे <br>अनिस्तीर्णो हि मां रोषो दहेद् अग्निर् इवारणिम् </div>
<div class="sloka" id="171_sloka3"> <a href="171.htm#171_sloka3">3 </a> <br>yo hi kāraṇataḥ krodhaṃ saṃjātaṃ kṣantum arhati<br>nālaṃ sa manujaḥ samyak trivargaṃ parirakṣitum<br>यो हि कारणतः क्रोधं संजातं क्षन्तुम् अर्हति <br>नालं स मनुजः सम्यक् त्रिवर्गं परिरक्षितुम् </div>
<div class="sloka" id="171_sloka4"> <a href="171.htm#171_sloka4">4 </a> <br>aśiṣṭānāṃ niyantā hi śiṣṭānāṃ parirakṣatā<br>sthāne roṣaḥ prayuktaḥ syān nṛpaiḥ svargajigīṣubhiḥ<br>अशिष्टानां नियन्ता हि शिष्टानां परिरक्षता <br>स्थाने रोषः प्रयुक्तः स्यान् नृपैः स्वर्गजिगीषुभिः </div>
<div class="sloka" id="171_sloka5"> <a href="171.htm#171_sloka5">5 </a> <br>aśrauṣam aham ūrustho garbhaśayyā gatas tadā<br>ārāvaṃ mātṛvargasya bhṛgūṇāṃ kṣatriyair vadhe<br>अश्रुषम् अहम् ऊरुस्थो गर्भशय्या गतस् तदा <br>आरावं मातृवर्गस्य भृगूणां क्षत्रियैर् वधे </div>
<div class="sloka" id="171_sloka6"> <a href="171.htm#171_sloka6">6 </a> <br>sāmarair hi yadā lokair bhṛgūṇāṃ kṣatriyādhamaiḥ<br>āgarbhotsādanaṃ kṣāntaṃ tadā māṃ manyur āviṣat<br>सामरैर् हि यदा लोकैर् भृगूणां क्षत्रियाधमैः <br>आगर्भोत्सादनं क्षान्तं तदा मां मन्युर् आविषत् </div>
<div class="sloka" id="171_sloka7"> <a href="171.htm#171_sloka7">7 </a> <br>āpūrṇa kośāḥ kila me mātaraḥ pitaras tathā<br>bhayāt sarveṣu lokeṣu nādhijagmuḥ parāyaṇam<br>आपूर्ण कोशाः किल मे मातरः पितरस् तथा <br>भयात् सर्वेषु लोकेषु नाधिजग्मुः परायणम् </div>
<div class="sloka" id="171_sloka8"> <a href="171.htm#171_sloka8">8 </a> <br>tān bhṛgūṇāṃ tadā dārān kaś cin nābhyavapadyata<br>yadā tadā dadhāreyam ūruṇaikena māṃ śubhā<br>तान् भृगूणां तदा दारान् कश् चिन् नाभ्यवपद्यत <br>यदा तदा दधारेयम् ऊरुणैकेन मां शुभा </div>
<div class="sloka" id="171_sloka9"> <a href="171.htm#171_sloka9">9 </a> <br>pratiṣeddhā hi pāpasya yadā lokeṣu vidyate<br>tadā sarveṣu lokeṣu pāpakṛn nopapadyate<br>प्रतिषेद्धा हि पापस्य यदा लोकेषु विद्यते <br>तदा सर्वेषु लोकेषु पापकृन् नोपपद्यते </div>
<div class="sloka" id="171_sloka10"> <a href="171.htm#171_sloka10">10 </a> <br>yadā tu pratiṣeddhāraṃ pāpo na labhate kva cit<br>tiṣṭhanti bahavo loke tadā pāpeṣu karmasu<br>यदा तु प्रतिषेद्धारं पापो न लभते क्व चित् <br>तिष्ठन्ति बहवो लोके तदा पापेषु कर्मसु </div>
<div class="sloka" id="171_sloka11"> <a href="171.htm#171_sloka11">11 </a> <br>jānann api ca yan pāpaṃ śaktimān na niyacchati<br>īśaḥ san so 'pi tenaiva karmaṇā saṃprayujyate<br>जानन्न् अपि च यन् पापं शक्तिमान् न नियच्छति <br>ईशः सन् सो 'पि तेनैव कर्मणा संप्रयुज्यते </div>
<div class="sloka" id="171_sloka12"> <a href="171.htm#171_sloka12">12 </a> <br>rājabhiś ceśvaraiś caiva yadi vai pitaro mama<br>śaktair na śakitā trātum iṣṭaṃ matveha jīvitum<br>राजभिश् चेश्वरैश् चैव यदि वै पितरो मम <br>शक्तैर् न शकिता त्रातुम् इष्टं मत्वेह जीवितुम् </div>
<div class="sloka" id="171_sloka13"> <a href="171.htm#171_sloka13">13 </a> <br>ata eṣām ahaṃ kruddho lokānām īśvaro 'dya san<br>bhavatāṃ tu vaco nāham alaṃ samativartitum<br>अत एषाम् अहं क्रुद्धो लोकानाम् ईश्वरो 'द्य सन् <br>भवतां तु वचो नाहम् अलं समतिवर्तितुम् </div>
<div class="sloka" id="171_sloka14"> <a href="171.htm#171_sloka14">14 </a> <br>mama cāpi bhaved etad īśvarasya sato mahat<br>upekṣamāṇasya punar lokānāṃ kilbiṣād bhayam<br>मम चापि भवेद् एतद् ईश्वरस्य सतो महत् <br>उपेक्षमाणस्य पुनर् लोकानां किल्बिषाद् भयम् </div>
<div class="sloka" id="171_sloka15"> <a href="171.htm#171_sloka15">15 </a> <br>yaś cāyaṃ manyujo me 'gnir lokān ādātum iccchati<br>dahed eṣa ca mām eva nigṛhītaḥ svatejasā<br>यश् चायं मन्युजो मे 'ग्निर् लोकान् आदातुम् इच्च्छति <br>दहेद् एष च माम् एव निगृहीतः स्वतेजसा </div>
<div class="sloka" id="171_sloka16"> <a href="171.htm#171_sloka16">16 </a> <br>bhavatāṃ ca vijānāmi sarvalokahitepsutām<br>tasmād vidadhvaṃ yac chreyo lokānāṃ mama ceśvarāḥ<br>भवतां च विजानामि सर्वलोकहितेप्सुताम् <br>तस्माद् विदध्वं यच् छ्रेयो लोकानां मम चेश्वराः </div>
<div class="sloka" id="171_sloka17"> <a href="171.htm#171_sloka17">17 </a> <br>[pitarah]<br>ya eṣa manyujas te 'gnir lokān ādātum icchati<br>apsu taṃ muñca bhadraṃ te lokā hy apsu pratiṣṭhitāḥ<br>[पितरह्] <br>य एष मन्युजस् ते 'ग्निर् लोकान् आदातुम् इच्छति <br>अप्सु तं मुञ्च भद्रं ते लोका ह्य् अप्सु प्रतिष्ठिताः </div>
<div class="sloka" id="171_sloka18"> <a href="171.htm#171_sloka18">18 </a> <br>āpo mayāḥ sarvarasāḥ sarvam āpo mayaṃ jagat<br>tasmād apsu vimuñcemaṃ krodhāgniṃ dvijasattama<br>आपो मयाः सर्वरसाः सर्वम् आपो मयं जगत् <br>तस्माद् अप्सु विमुञ्चेमं क्रोधाग्निं द्विजसत्तम </div>
<div class="sloka" id="171_sloka19"> <a href="171.htm#171_sloka19">19 </a> <br>ayaṃ tiṣṭhatu te vipra yadīcchasi mahodadhau<br>manyujo 'gnir dahann āpo lokā hy āpo mayāḥ smṛtāḥ<br>अयं तिष्ठतु ते विप्र यदीच्छसि महोदधु <br>मन्युजो 'ग्निर् दहन्न् आपो लोका ह्य् आपो मयाः स्मृताः </div>
<div class="sloka" id="171_sloka20"> <a href="171.htm#171_sloka20">20 </a> <br>evaṃ pratijñāṃ satyeyaṃ tavānagha bhaviṣyati<br>na caiva sāmarā lokā gamiṣyanti parābhavam<br>एवं प्रतिज्ञां सत्येयं तवानघ भविष्यति <br>न चैव सामरा लोका गमिष्यन्ति पराभवम् </div>
<div class="sloka" id="171_sloka21"> <a href="171.htm#171_sloka21">21 </a> <br>[vas]<br>tatas taṃ krodhajaṃ tāta aurvo 'gniṃ varuṇālaye<br>utsasarga sa caivāpa upayuṅkte mahodadhau<br>[वस्] <br>ततस् तं क्रोधजं तात अुर्वो 'ग्निं वरुणालये <br>उत्ससर्ग स चैवाप उपयुङ्क्ते महोदधु </div>
<div class="sloka" id="171_sloka22"> <a href="171.htm#171_sloka22">22 </a> <br>mahad dhaya śiro bhūtvā yat tad vedavido viduḥ<br>tam aṅgim udgiran vaktrāt pibaty āpo mahodadhau<br>महद् धय शिरो भूत्वा यत् तद् वेदविदो विदुः <br>तम् अङ्गिम् उद्गिरन् वक्त्रात् पिबत्य् आपो महोदधु </div></body></html>