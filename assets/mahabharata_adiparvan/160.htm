<html><body><div class="sloka" id="160_sloka1"> <a href="160.htm#160_sloka1">1 </a> <br>[ārh]<br>tāpatya iti yad vākyam uktavān asi mām iha<br>tad ahaṃ jñātum icchāmi tāpatyārtha viniścayam<br>[ार्ह्] <br>तापत्य इति यद् वाक्यम् उक्तवान् असि माम् इह <br>तद् अहं ज्ञातुम् इच्छामि तापत्यार्थ विनिश्चयम् </div>
<div class="sloka" id="160_sloka2"> <a href="160.htm#160_sloka2">2 </a> <br>tapatī nāma kā caiṣā tāpatyā yatkṛte vayam<br>kaunteyā hi vayaṃ sādho tattvam icchāmi veditum<br>तपती नाम का चैषा तापत्या यत्कृते वयम् <br>कुन्तेया हि वयं साधो तत्त्वम् इच्छामि वेदितुम् </div>
<div class="sloka" id="160_sloka3"> <a href="160.htm#160_sloka3">3 </a> <br>[vai]<br>evam uktaḥ sa gandharvaḥ kuntīputraṃ dhanaṃjayam<br>viśrutāṃ triṣu lokeṣu śrāvayām āsa vai kathām<br>[वै] <br>एवम् उक्तः स गन्धर्वः कुन्तीपुत्रं धनंजयम् <br>विश्रुतां त्रिषु लोकेषु श्रावयाम् आस वै कथाम् </div>
<div class="sloka" id="160_sloka4"> <a href="160.htm#160_sloka4">4 </a> <br>[g]<br>hanta te kathayiṣyāmi kathām etāṃ manoramām<br>yathāvad akhilāṃ pārtha dharmyāṃ dharmabhṛtāṃ vara<br>[ग्] <br>हन्त ते कथयिष्यामि कथाम् एतां मनोरमाम् <br>यथावद् अखिलां पार्थ धर्म्यां धर्मभृतां वर </div>
<div class="sloka" id="160_sloka5"> <a href="160.htm#160_sloka5">5 </a> <br>uktavān asmi yena tvāṃ tāpatya iti yad vacaḥ<br>tat te 'haṃ kathyayiṣyāmi śṛṇuṣvaika manā mama<br>उक्तवान् अस्मि येन त्वां तापत्य इति यद् वचः <br>तत् ते 'हं कथ्ययिष्यामि शृणुष्वैक मना मम </div>
<div class="sloka" id="160_sloka6"> <a href="160.htm#160_sloka6">6 </a> <br>ya eṣa divi dhiṣṇyena nākaṃ vyāpnoti tejasā<br>etasya tapatī nāma babhūvāsadṛśī sutā<br>य एष दिवि धिष्ण्येन नाकं व्याप्नोति तेजसा <br>एतस्य तपती नाम बभूवासदृशी सुता </div>
<div class="sloka" id="160_sloka7"> <a href="160.htm#160_sloka7">7 </a> <br>vivasvato vai kaunteya sāvitry avarajā vibho<br>viśrutā triṣu lokeṣu tapatī tapasā yutā<br>विवस्वतो वै कुन्तेय सावित्र्य् अवरजा विभो <br>विश्रुता त्रिषु लोकेषु तपती तपसा युता </div>
<div class="sloka" id="160_sloka8"> <a href="160.htm#160_sloka8">8 </a> <br>na devī nāsurī caiva na yakṣī na ca rākṣasī<br>nāpsarā na ca gandharvī tathārūpeṇa kā cana<br>न देवी नासुरी चैव न यक्षी न च राक्षसी <br>नाप्सरा न च गन्धर्वी तथारूपेण का चन </div>
<div class="sloka" id="160_sloka9"> <a href="160.htm#160_sloka9">9 </a> <br>suvibhaktānavadyāṅgī svasitāyata locanā<br>svācārā caiva sādhvī ca suveṣā caiva bhāminī<br>सुविभक्तानवद्याङ्गी स्वसितायत लोचना <br>स्वाचारा चैव साध्वी च सुवेषा चैव भामिनी </div>
<div class="sloka" id="160_sloka10"> <a href="160.htm#160_sloka10">10 </a> <br>na tasyāḥ sadṛśaṃ kaṃ cit triṣu lokeṣu bhārata<br>bhartāraṃ savitā mene rūpaśīlakulaśrutaiḥ<br>न तस्याः सदृशं कं चित् त्रिषु लोकेषु भारत <br>भर्तारं सविता मेने रूपशीलकुलश्रुतैः </div>
<div class="sloka" id="160_sloka11"> <a href="160.htm#160_sloka11">11 </a> <br>saṃprāptayauvanāṃ paśyan deyāṃ duhitaraṃ tu tām<br>nopalebhe tataḥ śāntiṃ saṃpradānaṃ vicintayan<br>संप्राप्तयुवनां पश्यन् देयां दुहितरं तु ताम् <br>नोपलेभे ततः शान्तिं संप्रदानं विचिन्तयन् </div>
<div class="sloka" id="160_sloka12"> <a href="160.htm#160_sloka12">12 </a> <br>artharkṣa putraḥ kaunteya kurūṇām ṛṣabho balī<br>sūryam ārādhayām āsa nṛpaḥ saṃvaraṇaḥ sadā<br>अर्थर्क्ष पुत्रः कुन्तेय कुरूणाम् ऋषभो बली <br>सूर्यम् आराधयाम् आस नृपः संवरणः सदा </div>
<div class="sloka" id="160_sloka13"> <a href="160.htm#160_sloka13">13 </a> <br>arghya mālyopahāraiś ca śaśvac ca nṛpatir yataḥ<br>niyamair upavāsaiś ca tapobhir vividhair api<br>अर्घ्य माल्योपहारैश् च शश्वच् च नृपतिर् यतः <br>नियमैर् उपवासैश् च तपोभिर् विविधैर् अपि </div>
<div class="sloka" id="160_sloka14"> <a href="160.htm#160_sloka14">14 </a> <br>śuśrūṣur anahaṃvādī śuciḥ pauravanandanāḥ<br>aṃśumantaṃ samudyantaṃ pūjayām āsa bhaktimān<br>शुश्रूषुर् अनहंवादी शुचिः पुरवनन्दनाः <br>अंशुमन्तं समुद्यन्तं पूजयाम् आस भक्तिमान् </div>
<div class="sloka" id="160_sloka15"> <a href="160.htm#160_sloka15">15 </a> <br>tataḥ kṛtajñaṃ dharmajñaṃ rūpeṇāsadṛśaṃ bhuvi<br>tapatyāḥ sadṛśaṃ mene sūryaḥ saṃvaraṇaṃ patim<br>ततः कृतज्ञं धर्मज्ञं रूपेणासदृशं भुवि <br>तपत्याः सदृशं मेने सूर्यः संवरणं पतिम् </div>
<div class="sloka" id="160_sloka16"> <a href="160.htm#160_sloka16">16 </a> <br>dātum aicchat tataḥ kanyāṃ tasmai saṃvaraṇāya tām<br>nṛpottamāya kauravya viśrutābhijanāya vai<br>दातुम् अैच्छत् ततः कन्यां तस्मै संवरणाय ताम् <br>नृपोत्तमाय कुरव्य विश्रुताभिजनाय वै </div>
<div class="sloka" id="160_sloka17"> <a href="160.htm#160_sloka17">17 </a> <br>yathā hi divi dīptāṃśuḥ prabhāsayati tejasā<br>tathā bhuvi mahīpālo dīptyā saṃvaraṇo 'bhavat<br>यथा हि दिवि दीप्तांशुः प्रभासयति तेजसा <br>तथा भुवि महीपालो दीप्त्या संवरणो 'भवत् </div>
<div class="sloka" id="160_sloka18"> <a href="160.htm#160_sloka18">18 </a> <br>yathārjayanti cādityam udyantaṃ brahmavādinaḥ<br>tathā saṃvaraṇaṃ pārtha brāhmaṇāvarajāḥ prajāḥ<br>यथार्जयन्ति चादित्यम् उद्यन्तं ब्रह्मवादिनः <br>तथा संवरणं पार्थ ब्राह्मणावरजाः प्रजाः </div>
<div class="sloka" id="160_sloka19"> <a href="160.htm#160_sloka19">19 </a> <br>sa somam ati kāntatvād ādityam ati tejasā<br>babhūva nṛpatiḥ śrīmān suhṛdāṃ durhṛdām api<br>स सोमम् अति कान्तत्वाद् आदित्यम् अति तेजसा <br>बभूव नृपतिः श्रीमान् सुहृदां दुर्हृदाम् अपि </div>
<div class="sloka" id="160_sloka20"> <a href="160.htm#160_sloka20">20 </a> <br>evaṃguṇasya nṛpates tathā vṛttasya kaurava<br>tasmai dātuṃ manaś cakre tapatīṃ tapanaḥ svayam<br>एवंगुणस्य नृपतेस् तथा वृत्तस्य कुरव <br>तस्मै दातुं मनश् चक्रे तपतीं तपनः स्वयम् </div>
<div class="sloka" id="160_sloka21"> <a href="160.htm#160_sloka21">21 </a> <br>sa kadā cid atho rājā śrīmān uru yaśā bhuvi<br>cacāra mṛgayāṃ pārtha parvatopavane kila<br>स कदा चिद् अथो राजा श्रीमान् उरु यशा भुवि <br>चचार मृगयां पार्थ पर्वतोपवने किल </div>
<div class="sloka" id="160_sloka22"> <a href="160.htm#160_sloka22">22 </a> <br>carato mṛgayāṃ tasya kṣutpipāsā śramānvitaḥ<br>mamāra rājñaḥ kaunteya girāv apratimo hayaḥ<br>चरतो मृगयां तस्य क्षुत्पिपासा श्रमान्वितः <br>ममार राज्ञः कुन्तेय गिराव् अप्रतिमो हयः </div>
<div class="sloka" id="160_sloka23"> <a href="160.htm#160_sloka23">23 </a> <br>sa mṛtāśvaś caran pārtha padbhyām eva girau nṛpaḥ<br>dadarśāsadṛśīṃ loke kanyām āyatalocanām<br>स मृताश्वश् चरन् पार्थ पद्भ्याम् एव गिरु नृपः <br>ददर्शासदृशीं लोके कन्याम् आयतलोचनाम् </div>
<div class="sloka" id="160_sloka24"> <a href="160.htm#160_sloka24">24 </a> <br>sa eka ekām āsādya kanyāṃ tām arimardanaḥ<br>tasthau nṛpatiśārdūlaḥ paśyann avicalekṣaṇaḥ<br>स एक एकाम् आसाद्य कन्यां ताम् अरिमर्दनः <br>तस्थु नृपतिशार्दूलः पश्यन्न् अविचलेक्षणः </div>
<div class="sloka" id="160_sloka25"> <a href="160.htm#160_sloka25">25 </a> <br>sa hi tāṃ tarkayām āsa rūpato nṛpatiḥ śriyam<br>punaḥ saṃtarkayām āsa raver bhraṣṭām iva prabhām<br>स हि तां तर्कयाम् आस रूपतो नृपतिः श्रियम् <br>पुनः संतर्कयाम् आस रवेर् भ्रष्टाम् इव प्रभाम् </div>
<div class="sloka" id="160_sloka26"> <a href="160.htm#160_sloka26">26 </a> <br>giriprasthe tu sā yasmin sthitā svasita locanā<br>sa savṛkṣakṣupa lato hiraṇmaya ivābhavat<br>गिरिप्रस्थे तु सा यस्मिन् स्थिता स्वसित लोचना <br>स सवृक्षक्षुप लतो हिरण्मय इवाभवत् </div>
<div class="sloka" id="160_sloka27"> <a href="160.htm#160_sloka27">27 </a> <br>avamene ca tāṃ dṛṣṭvā sarvaprāṇabhṛtāṃ vapuḥ<br>avāptaṃ cātmano mene sa rājā cakṣuṣaḥ phalam<br>अवमेने च तां दृष्ट्वा सर्वप्राणभृतां वपुः <br>अवाप्तं चात्मनो मेने स राजा चक्षुषः फलम् </div>
<div class="sloka" id="160_sloka28"> <a href="160.htm#160_sloka28">28 </a> <br>janmaprabhṛti yat kiṃ cid dṛṣṭavān sa mahīpatiḥ<br>rūpaṃ na sadṛśaṃ tasyās tarkayām āsa kiṃ cana<br>जन्मप्रभृति यत् किं चिद् दृष्टवान् स महीपतिः <br>रूपं न सदृशं तस्यास् तर्कयाम् आस किं चन </div>
<div class="sloka" id="160_sloka29"> <a href="160.htm#160_sloka29">29 </a> <br>tayā baddhamanaś cakṣuḥ pāśair guṇamayais tadā<br>na cacāla tato deśād bubudhe na ca kiṃ cana<br>तया बद्धमनश् चक्षुः पाशैर् गुणमयैस् तदा <br>न चचाल ततो देशाद् बुबुधे न च किं चन </div>
<div class="sloka" id="160_sloka30"> <a href="160.htm#160_sloka30">30 </a> <br>asyā nūnaṃ viśālākṣyāḥ sadevāsuramānuṣam<br>lokaṃ nirmathya dhātredaṃ rūpam āviṣkṛtaṃ kṛtam<br>अस्या नूनं विशालाक्ष्याः सदेवासुरमानुषम् <br>लोकं निर्मथ्य धात्रेदं रूपम् आविष्कृतं कृतम् </div>
<div class="sloka" id="160_sloka31"> <a href="160.htm#160_sloka31">31 </a> <br>evaṃ sa tarkayām āsa rūpadraviṇa saṃpadā<br>kanyām asadṛśīṃ loke nṛpaḥ saṃvaraṇas tadā<br>एवं स तर्कयाम् आस रूपद्रविण संपदा <br>कन्याम् असदृशीं लोके नृपः संवरणस् तदा </div>
<div class="sloka" id="160_sloka32"> <a href="160.htm#160_sloka32">32 </a> <br>tāṃ ca dṛṣṭvaiva kalyāṇīṃ kalyāṇābhijano nṛpaḥ<br>jagāma manasā cintāṃ kāmamārgaṇa pīḍitaḥ<br>तां च दृष्ट्वैव कल्याणीं कल्याणाभिजनो नृपः <br>जगाम मनसा चिन्तां काममार्गण पीडितः </div>
<div class="sloka" id="160_sloka33"> <a href="160.htm#160_sloka33">33 </a> <br>dahyamānaḥ sa tīvreṇa nṛpatir manmathāgninā<br>apragalbhāṃ pragalbhaḥ sa tām uvāca yaśasvinīm<br>दह्यमानः स तीव्रेण नृपतिर् मन्मथाग्निना <br>अप्रगल्भां प्रगल्भः स ताम् उवाच यशस्विनीम् </div>
<div class="sloka" id="160_sloka34"> <a href="160.htm#160_sloka34">34 </a> <br>kāsi kasyāsi rambhoru kimarthaṃ ceha tiṣṭhasi<br>kathaṃ ca nirjane 'raṇye carasy ekā śucismite<br>कासि कस्यासि रम्भोरु किमर्थं चेह तिष्ठसि <br>कथं च निर्जने 'रण्ये चरस्य् एका शुचिस्मिते </div>
<div class="sloka" id="160_sloka35"> <a href="160.htm#160_sloka35">35 </a> <br>tvaṃ hi sarvānavadyāṅgī sarvābharaṇabhūṣitā<br>vibhūṣaṇam ivaiteṣāṃ bhūṣaṇānām abhīpsitam<br>त्वं हि सर्वानवद्याङ्गी सर्वाभरणभूषिता <br>विभूषणम् इवैतेषां भूषणानाम् अभीप्सितम् </div>
<div class="sloka" id="160_sloka36"> <a href="160.htm#160_sloka36">36 </a> <br>na devīṃ nāsurīṃ caiva na yakṣīṃ na ca rākṣasīm<br>na ca bhogavatīṃ manye na gandharvī na mānuṣīm<br>न देवीं नासुरीं चैव न यक्षीं न च राक्षसीम् <br>न च भोगवतीं मन्ये न गन्धर्वी न मानुषीम् </div>
<div class="sloka" id="160_sloka37"> <a href="160.htm#160_sloka37">37 </a> <br>yā hi dṛṣṭā mayā kāś cic chrutā vāpi varāṅganāḥ<br>na tāsāṃ sadṛśīṃ manye tvām ahaṃ mattakāśini<br>या हि दृष्टा मया काश् चिच् छ्रुता वापि वराङ्गनाः <br>न तासां सदृशीं मन्ये त्वाम् अहं मत्तकाशिनि </div>
<div class="sloka" id="160_sloka38"> <a href="160.htm#160_sloka38">38 </a> <br>evaṃ tāṃ sa mahīpālo babhāṣe na tu sā tadā<br>kāmārtaṃ nirjane 'raṇye pratyabhāṣata kiṃ cana<br>एवं तां स महीपालो बभाषे न तु सा तदा <br>कामार्तं निर्जने 'रण्ये प्रत्यभाषत किं चन </div>
<div class="sloka" id="160_sloka39"> <a href="160.htm#160_sloka39">39 </a> <br>tato lālapyamānasya pārthivasyāyatekṣaṇā<br>saudāmanīva sābhreṣu tatraivāntaradhīyata<br>ततो लालप्यमानस्य पार्थिवस्यायतेक्षणा <br>सुदामनीव साभ्रेषु तत्रैवान्तरधीयत </div>
<div class="sloka" id="160_sloka40"> <a href="160.htm#160_sloka40">40 </a> <br>tām anvicchan sa nṛpatiḥ paricakrāma tat tadā<br>vanaṃ vanaja patrākṣīṃ bhramann unmattavat tadā<br>ताम् अन्विच्छन् स नृपतिः परिचक्राम तत् तदा <br>वनं वनज पत्राक्षीं भ्रमन्न् उन्मत्तवत् तदा </div></body></html>