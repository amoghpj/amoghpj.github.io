<html><body><div class="sloka" id="138_sloka1"> <a href="138.htm#138_sloka1">1 </a> <br>[vai]<br>tena vikramatā tūrṇam ūruvegasamīritam<br>pravavāv anilo rājañ śuci śukrāgame yathā<br>[वै] <br>तेन विक्रमता तूर्णम् ऊरुवेगसमीरितम् <br>प्रववाव् अनिलो राजञ् शुचि शुक्रागमे यथा </div>
<div class="sloka" id="138_sloka2"> <a href="138.htm#138_sloka2">2 </a> <br>sa mṛdnan puṣpitāṃś caiva phalitāṃś ca vanaspatīn<br>ārujan dāru gulmāṃś ca pathas tasya samīpajān<br>स मृद्नन् पुष्पितांश् चैव फलितांश् च वनस्पतीन् <br>आरुजन् दारु गुल्मांश् च पथस् तस्य समीपजान् </div>
<div class="sloka" id="138_sloka3"> <a href="138.htm#138_sloka3">3 </a> <br>tathā vṛkṣān bhañjamāno jagāmāmita vikramaḥ<br>tasya vegena pāṇḍūnāṃ mūrccheva samajāyata<br>तथा वृक्षान् भञ्जमानो जगामामित विक्रमः <br>तस्य वेगेन पाण्डूनां मूर्च्छेव समजायत </div>
<div class="sloka" id="138_sloka4"> <a href="138.htm#138_sloka4">4 </a> <br>asakṛc cāpi saṃtīrya dūrapāraṃ bhujaplavaiḥ<br>pathi pracchannam āsedur dhārtarāṣṭra bhayāt tadā<br>असकृच् चापि संतीर्य दूरपारं भुजप्लवैः <br>पथि प्रच्छन्नम् आसेदुर् धार्तराष्ट्र भयात् तदा </div>
<div class="sloka" id="138_sloka5"> <a href="138.htm#138_sloka5">5 </a> <br>kṛcchreṇa mātaraṃ tv ekāṃ sukumārīṃ yaśasvinīm<br>avahat tatra pṛṣṭhena rodhaḥsu viṣameṣu ca<br>कृच्छ्रेण मातरं त्व् एकां सुकुमारीं यशस्विनीम् <br>अवहत् तत्र पृष्ठेन रोधःसु विषमेषु च </div>
<div class="sloka" id="138_sloka6"> <a href="138.htm#138_sloka6">6 </a> <br>āgamaṃs te vanoddeśam alpamūlaphalodakam<br>krūra pakṣimṛgaṃ ghoraṃ sāyāhne bharatarṣabhāḥ<br>आगमंस् ते वनोद्देशम् अल्पमूलफलोदकम् <br>क्रूर पक्षिमृगं घोरं सायाह्ने भरतर्षभाः </div>
<div class="sloka" id="138_sloka7"> <a href="138.htm#138_sloka7">7 </a> <br>ghorā samabhavat saṃdhyā dāruṇā mṛgapakṣiṇaḥ<br>aprakāśā diśaḥ sarvā vātair āsann anārtavaiḥ<br>घोरा समभवत् संध्या दारुणा मृगपक्षिणः <br>अप्रकाशा दिशः सर्वा वातैर् आसन्न् अनार्तवैः </div>
<div class="sloka" id="138_sloka8"> <a href="138.htm#138_sloka8">8 </a> <br>te śrameṇa ca kauravyās tṛṣṇayā ca prapīḍitāḥ<br>nāśaknuvaṃs tadā gantuṃ nidrayā ca pravṛddhayā<br>ते श्रमेण च कुरव्यास् तृष्णया च प्रपीडिताः <br>नाशक्नुवंस् तदा गन्तुं निद्रया च प्रवृद्धया </div>
<div class="sloka" id="138_sloka9"> <a href="138.htm#138_sloka9">9 </a> <br>tato bhīmo vanaṃ ghoraṃ praviśya vijanaṃ mahat<br>nyagrodhaṃ vipulac chāyaṃ ramaṇīyam upādravat<br>ततो भीमो वनं घोरं प्रविश्य विजनं महत् <br>न्यग्रोधं विपुलच् छायं रमणीयम् उपाद्रवत् </div>
<div class="sloka" id="138_sloka10"> <a href="138.htm#138_sloka10">10 </a> <br>tatra nikṣipya tān sarvān uvāca bharatarṣabhaḥ<br>pānīyaṃ mṛgayāmīha viśramadhvam iti prabho<br>तत्र निक्षिप्य तान् सर्वान् उवाच भरतर्षभः <br>पानीयं मृगयामीह विश्रमध्वम् इति प्रभो </div>
<div class="sloka" id="138_sloka11"> <a href="138.htm#138_sloka11">11 </a> <br>ete ruvanti madhuraṃ sārasā jalacāriṇaḥ<br>dhruvam atra jalasthāyo mahān iti matir mama<br>एते रुवन्ति मधुरं सारसा जलचारिणः <br>ध्रुवम् अत्र जलस्थायो महान् इति मतिर् मम </div>
<div class="sloka" id="138_sloka12"> <a href="138.htm#138_sloka12">12 </a> <br>anujñātaḥ sa gaccheti bhrātrā jyeṣṭhena bhārata<br>jagāma tatra yatra sma ruvanti jalacāriṇaḥ<br>अनुज्ञातः स गच्छेति भ्रात्रा ज्येष्ठेन भारत <br>जगाम तत्र यत्र स्म रुवन्ति जलचारिणः </div>
<div class="sloka" id="138_sloka13"> <a href="138.htm#138_sloka13">13 </a> <br>sa tatra pītvā pānīyaṃ snātvā ca bharatarṣabha<br>uttarīyeṇa pānīyam ājahāra tadā nṛpa<br>स तत्र पीत्वा पानीयं स्नात्वा च भरतर्षभ <br>उत्तरीयेण पानीयम् आजहार तदा नृप </div>
<div class="sloka" id="138_sloka14"> <a href="138.htm#138_sloka14">14 </a> <br>gavyūti mātrād āgatya tvarito mātaraṃ prati<br>sa suptāṃ mātaraṃ dṛṣṭvā bhrātṝṃś ca vasudhātale<br>bhṛśaṃ duḥkhaparītātmā vilalāpa vṛkodaraḥ<br>गव्यूति मात्राद् आगत्य त्वरितो मातरं प्रति <br>स सुप्तां मातरं दृष्ट्वा भ्रातঘंश् च वसुधातले <br>भृशं दुःखपरीतात्मा विललाप वृकोदरः </div>
<div class="sloka" id="138_sloka15"> <a href="138.htm#138_sloka15">15 </a> <br>śayaneṣu parārdhyeṣu ye purā vāraṇāvate<br>nādhijagmus tadā nidrāṃ te 'dya suptā mahītale<br>शयनेषु परार्ध्येषु ये पुरा वारणावते <br>नाधिजग्मुस् तदा निद्रां ते 'द्य सुप्ता महीतले </div>
<div class="sloka" id="138_sloka16"> <a href="138.htm#138_sloka16">16 </a> <br>svasāraṃ vasudevasya śatrusaṃghāvamardinaḥ<br>kuntibhojasutāṃ kuntīṃ sarvalakṣaṇapūjitām<br>स्वसारं वसुदेवस्य शत्रुसंघावमर्दिनः <br>कुन्तिभोजसुतां कुन्तीं सर्वलक्षणपूजिताम् </div>
<div class="sloka" id="138_sloka17"> <a href="138.htm#138_sloka17">17 </a> <br>snuṣāṃ vicitravīryasya bhāryāṃ pāṇḍor mahātmanaḥ<br>prāsādaśayanāṃ nityaṃ puṇḍarīkāntara prabhām<br>स्नुषां विचित्रवीर्यस्य भार्यां पाण्डोर् महात्मनः <br>प्रासादशयनां नित्यं पुण्डरीकान्तर प्रभाम् </div>
<div class="sloka" id="138_sloka18"> <a href="138.htm#138_sloka18">18 </a> <br>sukumāratarāṃ strīṇāṃ mahārhaśayanocitām<br>śayānāṃ paśyatādyeha pṛthivyām atathocitām<br>सुकुमारतरां स्त्रीणां महार्हशयनोचिताम् <br>शयानां पश्यताद्येह पृथिव्याम् अतथोचिताम् </div>
<div class="sloka" id="138_sloka19"> <a href="138.htm#138_sloka19">19 </a> <br>dharmād indrāc ca vāyoś ca suṣuve yā sutān imān<br>seyaṃ bhūmau pariśrāntā śete hy adyātathocitā<br>धर्माद् इन्द्राच् च वायोश् च सुषुवे या सुतान् इमान् <br>सेयं भूमु परिश्रान्ता शेते ह्य् अद्यातथोचिता </div>
<div class="sloka" id="138_sloka20"> <a href="138.htm#138_sloka20">20 </a> <br>kiṃ nu duḥkhataraṃ śakyaṃ mayā draṣṭum ataḥ param<br>yo 'ham adya naravyāghrān suptān paśyāmi bhūtale<br>किं नु दुःखतरं शक्यं मया द्रष्टुम् अतः परम् <br>यो 'हम् अद्य नरव्याघ्रान् सुप्तान् पश्यामि भूतले </div>
<div class="sloka" id="138_sloka21"> <a href="138.htm#138_sloka21">21 </a> <br>triṣu lokeṣu yad rājyaṃ dharmavidyo 'rhate nṛpaḥ<br>so 'yaṃ bhūmau pariśrāntaḥ śete prākṛtavat katham<br>त्रिषु लोकेषु यद् राज्यं धर्मविद्यो 'र्हते नृपः <br>सो 'यं भूमु परिश्रान्तः शेते प्राकृतवत् कथम् </div>
<div class="sloka" id="138_sloka22"> <a href="138.htm#138_sloka22">22 </a> <br>ayaṃ nīlāmbudaśyāmo nareṣv apratimo bhuvi<br>śete prākṛtavad bhūmāv ato duḥkhataraṃ nu kim<br>अयं नीलाम्बुदश्यामो नरेष्व् अप्रतिमो भुवि <br>शेते प्राकृतवद् भूमाव् अतो दुःखतरं नु किम् </div>
<div class="sloka" id="138_sloka23"> <a href="138.htm#138_sloka23">23 </a> <br>aśvināv iva devānāṃ yāv imau rūpasaṃpadā<br>tau prākṛtavad adyemau prasuptau dharaṇītale<br>अश्विनाव् इव देवानां याव् इमु रूपसंपदा <br>तु प्राकृतवद् अद्येमु प्रसुप्तु धरणीतले </div>
<div class="sloka" id="138_sloka24"> <a href="138.htm#138_sloka24">24 </a> <br>jñātayo yasya naiva syur viṣamāḥ kulapāṃsanāḥ<br>sa jīvet susukhaṃ loke grāme druma ivaikajaḥ<br>ज्ञातयो यस्य नैव स्युर् विषमाः कुलपांसनाः <br>स जीवेत् सुसुखं लोके ग्रामे द्रुम इवैकजः </div>
<div class="sloka" id="138_sloka25"> <a href="138.htm#138_sloka25">25 </a> <br>eko vṛkṣo hi yo grāme bhavet parṇaphalānvitaḥ<br>caityo bhavati nirjñātir arcanīyaḥ supūjitaḥ<br>एको वृक्षो हि यो ग्रामे भवेत् पर्णफलान्वितः <br>चैत्यो भवति निर्ज्ञातिर् अर्चनीयः सुपूजितः </div>
<div class="sloka" id="138_sloka26"> <a href="138.htm#138_sloka26">26 </a> <br>yeṣāṃ ca bahavaḥ śūrā jñātayo dharmasaṃśritāḥ<br>te jīvanti sukhaṃ loke bhavanti ca nirāmayāḥ<br>येषां च बहवः शूरा ज्ञातयो धर्मसंश्रिताः <br>ते जीवन्ति सुखं लोके भवन्ति च निरामयाः </div>
<div class="sloka" id="138_sloka27"> <a href="138.htm#138_sloka27">27 </a> <br>balavantaḥ samṛddhārthā mitra bāndhavanandanāḥ<br>jīvanty anyonyam āśritya drumāḥ kānanajā iva<br>बलवन्तः समृद्धार्था मित्र बान्धवनन्दनाः <br>जीवन्त्य् अन्योन्यम् आश्रित्य द्रुमाः काननजा इव </div>
<div class="sloka" id="138_sloka28"> <a href="138.htm#138_sloka28">28 </a> <br>vayaṃ tu dhṛtarāṣṭreṇa saputreṇa durātmanā<br>vivāsitā na dagdhāś ca kathaṃ cit tasya śāsanāt<br>वयं तु धृतराष्ट्रेण सपुत्रेण दुरात्मना <br>विवासिता न दग्धाश् च कथं चित् तस्य शासनात् </div>
<div class="sloka" id="138_sloka29"> <a href="138.htm#138_sloka29">29 </a> <br>tasmān muktā vayaṃ dāhād imaṃ vṛkṣam upāśritāḥ<br>kāṃ diśaṃ pratipatsyāmaḥ prāptāḥ kleśam anuttamam<br>तस्मान् मुक्ता वयं दाहाद् इमं वृक्षम् उपाश्रिताः <br>कां दिशं प्रतिपत्स्यामः प्राप्ताः क्लेशम् अनुत्तमम् </div>
<div class="sloka" id="138_sloka30"> <a href="138.htm#138_sloka30">30 </a> <br>nātidūre ca nagaraṃ vanād asmād dhi lakṣaye<br>jāgartavye svapantīme hanta jāgarmy ahaṃ svayam<br>नातिदूरे च नगरं वनाद् अस्माद् धि लक्षये <br>जागर्तव्ये स्वपन्तीमे हन्त जागर्म्य् अहं स्वयम् </div></body></html>