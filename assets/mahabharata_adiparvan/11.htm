<html><body><div class="sloka" id="11_sloka1"> <a href="11.htm#11_sloka1">1 </a> <br>[du]<br>sakhā babhūva me pūrvaṃ khagamo nāma vai dvijaḥ<br>bhṛśaṃ saṃśitavāk tāta tapobalasamanvitaḥ<br>[दु] <br>सखा बभूव मे पूर्वं खगमो नाम वै द्विजः <br>भृशं संशितवाक् तात तपोबलसमन्वितः </div>
<div class="sloka" id="11_sloka2"> <a href="11.htm#11_sloka2">2 </a> <br>sa mayā krīḍatā bālye kṛtvā tārṇam athoragam<br>agnihotre prasaktaḥ san bhīṣitaḥ pramumoha vai<br>स मया क्रीडता बाल्ये कृत्वा तार्णम् अथोरगम् <br>अग्निहोत्रे प्रसक्तः सन् भीषितः प्रमुमोह वै </div>
<div class="sloka" id="11_sloka3"> <a href="11.htm#11_sloka3">3 </a> <br>labdhvā ca sa punaḥ saṃjñāṃ mām uvāca tapodhanaḥ<br>nirdahann iva kopena satyavāk saṃśitavrataḥ<br>लब्ध्वा च स पुनः संज्ञां माम् उवाच तपोधनः <br>निर्दहन्न् इव कोपेन सत्यवाक् संशितव्रतः </div>
<div class="sloka" id="11_sloka4"> <a href="11.htm#11_sloka4">4 </a> <br>yathā vīryas tvayā sarpaḥ kṛto 'yaṃ mad vibhīṣayā<br>tathā vīryo bhujaṃgas tvaṃ mama kopād bhaviṣyasi<br>यथा वीर्यस् त्वया सर्पः कृतो 'यं मद् विभीषया <br>तथा वीर्यो भुजंगस् त्वं मम कोपाद् भविष्यसि </div>
<div class="sloka" id="11_sloka5"> <a href="11.htm#11_sloka5">5 </a> <br>tasyāhaṃ tapaso vīryaṃ jānamānas tapodhana<br>bhṛśam udvignahṛdayas tam avocaṃ vanaukasam<br>तस्याहं तपसो वीर्यं जानमानस् तपोधन <br>भृशम् उद्विग्नहृदयस् तम् अवोचं वनुकसम् </div>
<div class="sloka" id="11_sloka6"> <a href="11.htm#11_sloka6">6 </a> <br>prayataḥ saṃbhramāc caiva prāñjaliḥ praṇataḥ sthitaḥ<br>sakheti hasatedaṃ te narmārthaṃ vai kṛtaṃ mayā<br>प्रयतः संभ्रमाच् चैव प्राञ्जलिः प्रणतः स्थितः <br>सखेति हसतेदं ते नर्मार्थं वै कृतं मया </div>
<div class="sloka" id="11_sloka7"> <a href="11.htm#11_sloka7">7 </a> <br>kṣantum arhasi me brahmañ śāpo 'yaṃ vinivartyatām<br>so 'tha mām abravīd dṛṣṭvā bhṛśam udvignacetasam<br>क्षन्तुम् अर्हसि मे ब्रह्मञ् शापो 'यं विनिवर्त्यताम् <br>सो 'थ माम् अब्रवीद् दृष्ट्वा भृशम् उद्विग्नचेतसम् </div>
<div class="sloka" id="11_sloka8"> <a href="11.htm#11_sloka8">8 </a> <br>muhur uṣṇaṃ viniḥśvasya susaṃbhrāntas tapodhanaḥ<br>nānṛtaṃ vai mayā proktaṃ bhavitedaṃ kathaṃ cana<br>मुहुर् उष्णं विनिःश्वस्य सुसंभ्रान्तस् तपोधनः <br>नानृतं वै मया प्रोक्तं भवितेदं कथं चन </div>
<div class="sloka" id="11_sloka9"> <a href="11.htm#11_sloka9">9 </a> <br>yat tu vakṣyāmi te vākyaṃ śṛṇu tan me dhṛtavrata<br>śrutvā ca hṛdi te vākyam idam astu tapodhana<br>यत् तु वक्ष्यामि ते वाक्यं शृणु तन् मे धृतव्रत <br>श्रुत्वा च हृदि ते वाक्यम् इदम् अस्तु तपोधन </div>
<div class="sloka" id="11_sloka10"> <a href="11.htm#11_sloka10">10 </a> <br>utpatsyati rurur nāma pramater ātmajaḥ śuciḥ<br>taṃ dṛṣṭvā śāpamokṣas te bhavitā nacirād iva<br>उत्पत्स्यति रुरुर् नाम प्रमतेर् आत्मजः शुचिः <br>तं दृष्ट्वा शापमोक्षस् ते भविता नचिराद् इव </div>
<div class="sloka" id="11_sloka11"> <a href="11.htm#11_sloka11">11 </a> <br>sa tvaṃ rurur iti khyātaḥ pramater ātmajaḥ śuciḥ<br>svarūpaṃ pratilabhyāham adya vakṣyāmi te hitam<br>स त्वं रुरुर् इति ख्यातः प्रमतेर् आत्मजः शुचिः <br>स्वरूपं प्रतिलभ्याहम् अद्य वक्ष्यामि ते हितम् </div>
<div class="sloka" id="11_sloka12"> <a href="11.htm#11_sloka12">12 </a> <br>ahiṃsā paramo dharmaḥ sarvaprāṇabhṛtāṃ smṛtaḥ<br>tasmāt prāṇabhṛtaḥ sarvān na hiṃsyād brāhmaṇaḥ kva cit<br>अहिंसा परमो धर्मः सर्वप्राणभृतां स्मृतः <br>तस्मात् प्राणभृतः सर्वान् न हिंस्याद् ब्राह्मणः क्व चित् </div>
<div class="sloka" id="11_sloka13"> <a href="11.htm#11_sloka13">13 </a> <br>brāhmaṇaḥ saumya eveha jāyateti parā śrutiḥ<br>vedavedāṅgavit tāta sarvabhūtābhaya pradaḥ<br>ब्राह्मणः सुम्य एवेह जायतेति परा श्रुतिः <br>वेदवेदाङ्गवित् तात सर्वभूताभय प्रदः </div>
<div class="sloka" id="11_sloka14"> <a href="11.htm#11_sloka14">14 </a> <br>ahiṃsā satyavacanaṃ kṣamā ceti viniścitam<br>brāhmaṇasya paro dharmo vedānāṃ dharaṇād api<br>अहिंसा सत्यवचनं क्षमा चेति विनिश्चितम् <br>ब्राह्मणस्य परो धर्मो वेदानां धरणाद् अपि </div>
<div class="sloka" id="11_sloka15"> <a href="11.htm#11_sloka15">15 </a> <br>kṣatriyasya tu yo dharmaḥ sa neheṣyati vai tava<br>daṇḍadhāraṇam ugratvaṃ prajānāṃ paripālanam<br>क्षत्रियस्य तु यो धर्मः स नेहेष्यति वै तव <br>दण्डधारणम् उग्रत्वं प्रजानां परिपालनम् </div>
<div class="sloka" id="11_sloka16"> <a href="11.htm#11_sloka16">16 </a> <br>tad idaṃ kṣatriyasyāsīt karma vai śṛṇu me ruro<br>janamejayasya dharmātman sarpāṇāṃ hiṃsanaṃ purā<br>तद् इदं क्षत्रियस्यासीत् कर्म वै शृणु मे रुरो <br>जनमेजयस्य धर्मात्मन् सर्पाणां हिंसनं पुरा </div></body></html>