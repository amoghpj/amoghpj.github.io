<html><body><div class="sloka" id="24_sloka1"> <a href="24.htm#24_sloka1">1 </a> <br>[sū]<br>ity ukto garuḍaḥ sarpair tato mātaram abravīt<br>gacchāmy amṛtam āhartuṃ bhakṣyam icchāmi veditum<br>[सू] <br>इत्य् उक्तो गरुडः सर्पैर् ततो मातरम् अब्रवीत् <br>गच्छाम्य् अमृतम् आहर्तुं भक्ष्यम् इच्छामि वेदितुम् </div>
<div class="sloka" id="24_sloka2"> <a href="24.htm#24_sloka2">2 </a> <br>[vi]<br>samudrakukṣāv ekānte niṣādālayam uttamam<br>sahasrāṇām anekānāṃ tān bhuktvāmṛtam ānaya<br>[वि] <br>समुद्रकुक्षाव् एकान्ते निषादालयम् उत्तमम् <br>सहस्राणाम् अनेकानां तान् भुक्त्वामृतम् आनय </div>
<div class="sloka" id="24_sloka3"> <a href="24.htm#24_sloka3">3 </a> <br>na tu te brāhmaṇaṃ hantuṃ kāryā buddhiḥ kadā cana<br>avadhyasarvabhūtānāṃ brāhmaṇo hy analopamaḥ<br>न तु ते ब्राह्मणं हन्तुं कार्या बुद्धिः कदा चन <br>अवध्यसर्वभूतानां ब्राह्मणो ह्य् अनलोपमः </div>
<div class="sloka" id="24_sloka4"> <a href="24.htm#24_sloka4">4 </a> <br>agnir arko viṣaṃ śastraṃ vipro bhavati kopitaḥ<br>bhūtānām agrabhug vipro varṇaśreṣṭhaḥ pitā guruḥ<br>अग्निर् अर्को विषं शस्त्रं विप्रो भवति कोपितः <br>भूतानाम् अग्रभुग् विप्रो वर्णश्रेष्ठः पिता गुरुः </div>
<div class="sloka" id="24_sloka5"> <a href="24.htm#24_sloka5">5 </a> <br>[ga]<br>yathāham abhijānīyāṃ brāhmaṇaṃ lakṣaṇaiḥ śubhaiḥ<br>tan me kāraṇato mātaḥ pṛcchato vaktum arhasi<br>[ग] <br>यथाहम् अभिजानीयां ब्राह्मणं लक्षणैः शुभैः <br>तन् मे कारणतो मातः पृच्छतो वक्तुम् अर्हसि </div>
<div class="sloka" id="24_sloka6"> <a href="24.htm#24_sloka6">6 </a> <br>[vi]<br>yas te kaṇṭham anuprāpto nigīrṇaṃ baḍiśaṃ yathā<br>dahed aṅgāravat putra taṃ vidyād bāhmaṇarṣabham<br>[वि] <br>यस् ते कण्ठम् अनुप्राप्तो निगीर्णं बडिशं यथा <br>दहेद् अङ्गारवत् पुत्र तं विद्याद् बाह्मणर्षभम् </div>
<div class="sloka" id="24_sloka7"> <a href="24.htm#24_sloka7">7 </a> <br>[sū]<br>provāca cainaṃ vinatā putrahārdād idaṃ vacaḥ<br>jānanty apy atulaṃ vīryam āśīrvādasamanvitam<br>[सू] <br>प्रोवाच चैनं विनता पुत्रहार्दाद् इदं वचः <br>जानन्त्य् अप्य् अतुलं वीर्यम् आशीर्वादसमन्वितम् </div>
<div class="sloka" id="24_sloka8"> <a href="24.htm#24_sloka8">8 </a> <br>pakṣau te mārutaḥ pātu candraḥ pṛṣṭhaṃ tu putraka<br>śiras tu pātu te vahnir bhāskaraḥ sarvam eva tu<br>पक्षु ते मारुतः पातु चन्द्रः पृष्ठं तु पुत्रक <br>शिरस् तु पातु ते वह्निर् भास्करः सर्वम् एव तु </div>
<div class="sloka" id="24_sloka9"> <a href="24.htm#24_sloka9">9 </a> <br>ahaṃ ca te sadā putra śānti svasti parāyaṇā<br>ariṣṭaṃ vraja panthānaṃ vatsa kāryārthasiddhaye<br>अहं च ते सदा पुत्र शान्ति स्वस्ति परायणा <br>अरिष्टं व्रज पन्थानं वत्स कार्यार्थसिद्धये </div>
<div class="sloka" id="24_sloka10"> <a href="24.htm#24_sloka10">10 </a> <br>tataḥ sa mātur vacanaṃ niśamya; vitatya pakṣau nabha utpapāta<br>tato niṣādān balavān upāgamad; bubhukṣitaḥ kāla ivāntako mahān<br>ततः स मातुर् वचनं निशम्य; वितत्य पक्षु नभ उत्पपात <br>ततो निषादान् बलवान् उपागमद्; बुभुक्षितः काल इवान्तको महान् </div>
<div class="sloka" id="24_sloka11"> <a href="24.htm#24_sloka11">11 </a> <br>sa tān niṣādān upasaṃharaṃs tadā; rajaḥ samuddhūya nabhaḥspṛśaṃ mahat<br>samudrakukṣau ca viśoṣayan payaḥ; samīpagān bhūmidharān vicālayan<br>स तान् निषादान् उपसंहरंस् तदा; रजः समुद्धूय नभःस्पृशं महत् <br>समुद्रकुक्षु च विशोषयन् पयः; समीपगान् भूमिधरान् विचालयन् </div>
<div class="sloka" id="24_sloka12"> <a href="24.htm#24_sloka12">12 </a> <br>tataḥ sacakre mahad ānanaṃ tadā; niṣādamārgaṃ pratirudhya pakṣirāṭ<br>tato niṣādās tvaritāḥ pravavrajur; yato mukhaṃ tasya bhujaṃgabhojitaḥ<br>ततः सचक्रे महद् आननं तदा; निषादमार्गं प्रतिरुध्य पक्षिराट् <br>ततो निषादास् त्वरिताः प्रवव्रजुर्; यतो मुखं तस्य भुजंगभोजितः </div>
<div class="sloka" id="24_sloka13"> <a href="24.htm#24_sloka13">13 </a> <br>tad ānanaṃ vivṛtam atipramāṇavat; samabhyayur gaganam ivārditāḥ khagāḥ<br>sahasraśaḥ pavanarajo 'bhramohitā; mahānila pracalita pādape vane<br>तद् आननं विवृतम् अतिप्रमाणवत्; समभ्ययुर् गगनम् इवार्दिताः खगाः <br>सहस्रशः पवनरजो 'भ्रमोहिता; महानिल प्रचलित पादपे वने </div></body></html>