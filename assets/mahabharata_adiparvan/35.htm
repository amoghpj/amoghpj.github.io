<html><body><div class="sloka" id="35_sloka1"> <a href="35.htm#35_sloka1">1 </a> <br>[s]<br>elāpatrasya tu vacaḥ śrutvā nāgā dvijottama<br>sarve prahṛṣṭamanasaḥ sādhu sādhv ity apūjayan<br>[स्] <br>एलापत्रस्य तु वचः श्रुत्वा नागा द्विजोत्तम <br>सर्वे प्रहृष्टमनसः साधु साध्व् इत्य् अपूजयन् </div>
<div class="sloka" id="35_sloka2"> <a href="35.htm#35_sloka2">2 </a> <br>tataḥ prabhṛti tāṃ kanyāṃ vāsukiḥ paryarakṣata<br>jaratkāruṃ svasāraṃ vai paraṃ harṣam avāpa ca<br>ततः प्रभृति तां कन्यां वासुकिः पर्यरक्षत <br>जरत्कारुं स्वसारं वै परं हर्षम् अवाप च </div>
<div class="sloka" id="35_sloka3"> <a href="35.htm#35_sloka3">3 </a> <br>tato nātimahān kālaḥ samatīta ivābhavat<br>atha devāsurāḥ sarve mamanthur varuṇālayam<br>ततो नातिमहान् कालः समतीत इवाभवत् <br>अथ देवासुराः सर्वे ममन्थुर् वरुणालयम् </div>
<div class="sloka" id="35_sloka4"> <a href="35.htm#35_sloka4">4 </a> <br>tatra netram abhūn nāgo vāsukir balināṃ varaḥ<br>samāpyaiva ca tat karma pitāmaham upāgaman<br>तत्र नेत्रम् अभून् नागो वासुकिर् बलिनां वरः <br>समाप्यैव च तत् कर्म पितामहम् उपागमन् </div>
<div class="sloka" id="35_sloka5"> <a href="35.htm#35_sloka5">5 </a> <br>devā vāsukinā sārdhaṃ pitāmaham athābruvan<br>bhagavañ śāpabhīto 'yaṃ vāsukis tapyate bhṛśam<br>देवा वासुकिना सार्धं पितामहम् अथाब्रुवन् <br>भगवञ् शापभीतो 'यं वासुकिस् तप्यते भृशम् </div>
<div class="sloka" id="35_sloka6"> <a href="35.htm#35_sloka6">6 </a> <br>tasyedaṃ mānasaṃ śalyaṃ samuddhartuṃ tvam arhasi<br>jananyāḥ śāpajaṃ deva jñātīnāṃ hitakāṅkṣiṇaḥ<br>तस्येदं मानसं शल्यं समुद्धर्तुं त्वम् अर्हसि <br>जनन्याः शापजं देव ज्ञातीनां हितकाङ्क्षिणः </div>
<div class="sloka" id="35_sloka7"> <a href="35.htm#35_sloka7">7 </a> <br>hito hy ayaṃ sadāsmākaṃ priyakārī ca nāgarāṭ<br>kuru prasādaṃ deveśa śamayāsya mano jvaram<br>हितो ह्य् अयं सदास्माकं प्रियकारी च नागराट् <br>कुरु प्रसादं देवेश शमयास्य मनो ज्वरम् </div>
<div class="sloka" id="35_sloka8"> <a href="35.htm#35_sloka8">8 </a> <br>[br]<br>mayaivaitad vitīrṇaṃ vai vacanaṃ manasāmarāḥ<br>elāpatreṇa nāgena yad asyābhihitaṃ purā<br>[ब्र्] <br>मयैवैतद् वितीर्णं वै वचनं मनसामराः <br>एलापत्रेण नागेन यद् अस्याभिहितं पुरा </div>
<div class="sloka" id="35_sloka9"> <a href="35.htm#35_sloka9">9 </a> <br>tat karotv eṣa nāgendraḥ prāptakālaṃ vacas tathā<br>vinaśiṣyanti ye pāpā na tu ye dharmacāriṇaḥ<br>तत् करोत्व् एष नागेन्द्रः प्राप्तकालं वचस् तथा <br>विनशिष्यन्ति ये पापा न तु ये धर्मचारिणः </div>
<div class="sloka" id="35_sloka10"> <a href="35.htm#35_sloka10">10 </a> <br>utpannaḥ sa jarat kārus tapasy ugre rato dvijaḥ<br>tasyaiṣa bhaginīṃ kāle jaratkāruṃ prayacchatu<br>उत्पन्नः स जरत् कारुस् तपस्य् उग्रे रतो द्विजः <br>तस्यैष भगिनीं काले जरत्कारुं प्रयच्छतु </div>
<div class="sloka" id="35_sloka11"> <a href="35.htm#35_sloka11">11 </a> <br>yad elāpatreṇa vacas tadoktaṃ bhujagena ha<br>pannagānāṃ hitaṃ devās tat tathā na tad anyathā<br>यद् एलापत्रेण वचस् तदोक्तं भुजगेन ह <br>पन्नगानां हितं देवास् तत् तथा न तद् अन्यथा </div>
<div class="sloka" id="35_sloka12"> <a href="35.htm#35_sloka12">12 </a> <br>[s]<br>etac chrutvā sa nāgendraḥ pitāmahavacas tadā<br>sarpān banūñ jaratkārau nityayuktān samādadhat<br>[स्] <br>एतच् छ्रुत्वा स नागेन्द्रः पितामहवचस् तदा <br>सर्पान् बनूञ् जरत्कारु नित्ययुक्तान् समादधत् </div></body></html>