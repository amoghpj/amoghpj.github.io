<html><body><div class="sloka" id="91_sloka1"> <a href="91.htm#91_sloka1">1 </a> <br>[v]<br>ikṣvākuvaṃśaprabhavo rājāsīt pṛthivīpatiḥ<br>mahābhiṣa iti khyātaḥ satyavāk satyavikramaḥ<br>[व्] <br>इक्ष्वाकुवंशप्रभवो राजासीत् पृथिवीपतिः <br>महाभिष इति ख्यातः सत्यवाक् सत्यविक्रमः </div>
<div class="sloka" id="91_sloka2"> <a href="91.htm#91_sloka2">2 </a> <br>so 'śvamedha sahasreṇa vājapeyaśatena ca<br>toṣayām āsa devendraṃ svargaṃ lebhe tataḥ prabhuḥ<br>सो 'श्वमेध सहस्रेण वाजपेयशतेन च <br>तोषयाम् आस देवेन्द्रं स्वर्गं लेभे ततः प्रभुः </div>
<div class="sloka" id="91_sloka3"> <a href="91.htm#91_sloka3">3 </a> <br>tataḥ kadā cid brahmāṇam upāsāṃ cakrire surāḥ<br>tatra rājarṣayo āsan sa ca rājā mahābhiṣaḥ<br>ततः कदा चिद् ब्रह्माणम् उपासां चक्रिरे सुराः <br>तत्र राजर्षयो आसन् स च राजा महाभिषः </div>
<div class="sloka" id="91_sloka4"> <a href="91.htm#91_sloka4">4 </a> <br>atha gaṅgā saricchreṣṭhā samupāyāt pitāmaham<br>tasyā vāsaḥ samudbhūtaṃ mārutena śaśiprabham<br>अथ गङ्गा सरिच्छ्रेष्ठा समुपायात् पितामहम् <br>तस्या वासः समुद्भूतं मारुतेन शशिप्रभम् </div>
<div class="sloka" id="91_sloka5"> <a href="91.htm#91_sloka5">5 </a> <br>tato 'bhavan suragaṇāḥ sahasāvāṅmukhās tadā<br>mahābhiṣas tu rājarṣir aśaṅko dṛṣṭavān nadīm<br>ततो 'भवन् सुरगणाः सहसावाङ्मुखास् तदा <br>महाभिषस् तु राजर्षिर् अशङ्को दृष्टवान् नदीम् </div>
<div class="sloka" id="91_sloka6"> <a href="91.htm#91_sloka6">6 </a> <br>apadhyāto bhagavatā brahmaṇā sa mahābhiṣaḥ<br>uktaś ca jāto martyeṣu punar lokān avāpsyasi<br>अपध्यातो भगवता ब्रह्मणा स महाभिषः <br>उक्तश् च जातो मर्त्येषु पुनर् लोकान् अवाप्स्यसि </div>
<div class="sloka" id="91_sloka7"> <a href="91.htm#91_sloka7">7 </a> <br>sa cintayitvā nṛpatir nṛpān sarvāṃs tapodhanān<br>pratīpaṃ rocayām āsa pitaraṃ bhūri varcasam<br>स चिन्तयित्वा नृपतिर् नृपान् सर्वांस् तपोधनान् <br>प्रतीपं रोचयाम् आस पितरं भूरि वर्चसम् </div>
<div class="sloka" id="91_sloka8"> <a href="91.htm#91_sloka8">8 </a> <br>mahābhiṣaṃ tu taṃ dṛṣṭvā nadī dhairyāc cyutaṃ nṛpam<br>tam eva manasādhyāyam upāvartat sarid varā<br>महाभिषं तु तं दृष्ट्वा नदी धैर्याच् च्युतं नृपम् <br>तम् एव मनसाध्यायम् उपावर्तत् सरिद् वरा </div>
<div class="sloka" id="91_sloka9"> <a href="91.htm#91_sloka9">9 </a> <br>sā tu vidhvastavapuṣaḥ kaśmalābhihataujasaḥ<br>dadarśa pathi gacchantī vasūn devān divaukasaḥ<br>सा तु विध्वस्तवपुषः कश्मलाभिहतुजसः <br>ददर्श पथि गच्छन्ती वसून् देवान् दिवुकसः </div>
<div class="sloka" id="91_sloka10"> <a href="91.htm#91_sloka10">10 </a> <br>tathārūpāṃś ca tān dṛṣṭvā papraccha saritāṃ varā<br>kim idaṃ naṣṭarūpāḥ stha kac cit kṣemaṃ divaukasām<br>तथारूपांश् च तान् दृष्ट्वा पप्रच्छ सरितां वरा <br>किम् इदं नष्टरूपाः स्थ कच् चित् क्षेमं दिवुकसाम् </div>
<div class="sloka" id="91_sloka11"> <a href="91.htm#91_sloka11">11 </a> <br>tām ūcur vasavo devāḥ śaptāḥ smo vai mahānadi<br>alpe 'parādhe saṃrambhād vasiṣṭhena mahātmanā<br>ताम् ऊचुर् वसवो देवाः शप्ताः स्मो वै महानदि <br>अल्पे 'पराधे संरम्भाद् वसिष्ठेन महात्मना </div>
<div class="sloka" id="91_sloka12"> <a href="91.htm#91_sloka12">12 </a> <br>vimūḍhā hi vayaṃ sarve pracchannam ṛṣisattamam<br>saṃdhyāṃ vasiṣṭham āsīnaṃ tam atyabhisṛtāḥ purā<br>विमूढा हि वयं सर्वे प्रच्छन्नम् ऋषिसत्तमम् <br>संध्यां वसिष्ठम् आसीनं तम् अत्यभिसृताः पुरा </div>
<div class="sloka" id="91_sloka13"> <a href="91.htm#91_sloka13">13 </a> <br>tena kopād vayaṃ śaptā yonau saṃbhavateti ha<br>na śakyam anyathā kartuṃ yad uktaṃ brahmavādinā<br>तेन कोपाद् वयं शप्ता योनु संभवतेति ह <br>न शक्यम् अन्यथा कर्तुं यद् उक्तं ब्रह्मवादिना </div>
<div class="sloka" id="91_sloka14"> <a href="91.htm#91_sloka14">14 </a> <br>tvaṃ tasmān mānuṣī bhūtvā sūṣva putrān vasūn bhuvi<br>na mānuṣīṇāṃ jaṭharaṃ praviśemāśubhaṃ vayam<br>त्वं तस्मान् मानुषी भूत्वा सूष्व पुत्रान् वसून् भुवि <br>न मानुषीणां जठरं प्रविशेमाशुभं वयम् </div>
<div class="sloka" id="91_sloka15"> <a href="91.htm#91_sloka15">15 </a> <br>ity uktā tān vasūn gaṅgā tathety uktvābravīd idam<br>martyeṣu puruṣaśreṣṭhaḥ ko vaḥ kartā bhaviṣyati<br>इत्य् उक्ता तान् वसून् गङ्गा तथेत्य् उक्त्वाब्रवीद् इदम् <br>मर्त्येषु पुरुषश्रेष्ठः को वः कर्ता भविष्यति </div>
<div class="sloka" id="91_sloka16"> <a href="91.htm#91_sloka16">16 </a> <br>[vasavah]<br>pratīpasya suto rājā śaṃtanur nāma dhārmikaḥ<br>bhavitā mānuṣe loke sa naḥ kartā bhaviṣyati<br>[वसवह्] <br>प्रतीपस्य सुतो राजा शंतनुर् नाम धार्मिकः <br>भविता मानुषे लोके स नः कर्ता भविष्यति </div>
<div class="sloka" id="91_sloka17"> <a href="91.htm#91_sloka17">17 </a> <br>[gangā]<br>mamāpy evaṃ mataṃ devā yathāvad ata mānaghāḥ<br>priyaṃ tasya kariṣyāmi yuṣmākaṃ caitad īpśitam<br>[गन्गा] <br>ममाप्य् एवं मतं देवा यथावद् अत मानघाः <br>प्रियं तस्य करिष्यामि युष्माकं चैतद् ईप्शितम् </div>
<div class="sloka" id="91_sloka18"> <a href="91.htm#91_sloka18">18 </a> <br>[vasavah]<br>jātān kumārān svān apsu prakṣeptuṃ vai tvam arhasi<br>yathā nacira kālaṃ no niṣkṛtiḥ syāt trilokage<br>[वसवह्] <br>जातान् कुमारान् स्वान् अप्सु प्रक्षेप्तुं वै त्वम् अर्हसि <br>यथा नचिर कालं नो निष्कृतिः स्यात् त्रिलोकगे </div>
<div class="sloka" id="91_sloka19"> <a href="91.htm#91_sloka19">19 </a> <br>[g]<br>evam etat kariṣyāmi putras tasya vidhīyatām<br>nāsya moghaḥ saṃgamaḥ syāt putra hetor mayā saha<br>[ग्] <br>एवम् एतत् करिष्यामि पुत्रस् तस्य विधीयताम् <br>नास्य मोघः संगमः स्यात् पुत्र हेतोर् मया सह </div>
<div class="sloka" id="91_sloka20"> <a href="91.htm#91_sloka20">20 </a> <br>[vasavah]<br>turīyārdhaṃ pradāsyāmo vīryasyaikaikaśo vayam<br>tena vīryeṇa putras te bhavitā tasya cepsitaḥ<br>[वसवह्] <br>तुरीयार्धं प्रदास्यामो वीर्यस्यैकैकशो वयम् <br>तेन वीर्येण पुत्रस् ते भविता तस्य चेप्सितः </div>
<div class="sloka" id="91_sloka21"> <a href="91.htm#91_sloka21">21 </a> <br>na saṃpatsyati martyeṣu punas tasya tu saṃtatiḥ<br>tasmād aputraḥ putras te bhaviṣyati sa vīryavān<br>न संपत्स्यति मर्त्येषु पुनस् तस्य तु संततिः <br>तस्माद् अपुत्रः पुत्रस् ते भविष्यति स वीर्यवान् </div></body></html>