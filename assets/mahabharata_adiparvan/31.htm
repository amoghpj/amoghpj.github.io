<html><body><div class="sloka" id="31_sloka1"> <a href="31.htm#31_sloka1">1 </a> <br>[ṣ]<br>bhujaṃgamānāṃ śāpasya mātrā caiva sutena ca<br>vinatāyās tvayā proktaṃ kāraṇaṃ sūtanandana</div>
<div class="sloka" id="31_sloka2"> <a href="31.htm#31_sloka2">2 </a> <br>varapradānaṃ bhartrā ca kradrū vinatayos tathā<br>nāmanī caiva te prokte pakṣiṇor vainateyayoḥ</div>
<div class="sloka" id="31_sloka3"> <a href="31.htm#31_sloka3">3 </a> <br>pannagānāṃ tu nāmāni na kīrtayasi sūtaja<br>prādhānyenāpi nāmāni śrotum icchāmahe vayam</div>
<div class="sloka" id="31_sloka4"> <a href="31.htm#31_sloka4">4 </a> <br>[s]<br>bahutvān nāmadheyāni bhujagānāṃ tapodhana<br>na kīrtayiṣye sarveṣāṃ prādhānyena tu me śṛṇu</div>
<div class="sloka" id="31_sloka5"> <a href="31.htm#31_sloka5">5 </a> <br>śeṣaḥ prathamato jāto vāsukis tadanantaram<br>airāvatas takṣakaś ca karkoṭaka dhanaṃjayau</div>
<div class="sloka" id="31_sloka6"> <a href="31.htm#31_sloka6">6 </a> <br>kāliyo maṇināgaś ca nāgaś cāpūraṇas tathā<br>nāgas tathā piñjaraka elā patro 'tha vāmanaḥ</div>
<div class="sloka" id="31_sloka7"> <a href="31.htm#31_sloka7">7 </a> <br>nīlānīlau tathā nāgau kalmāṣaśabalau tathā<br>āryakaś cādikaś caiva nāgaś ca śala potakaḥ</div>
<div class="sloka" id="31_sloka8"> <a href="31.htm#31_sloka8">8 </a> <br>sumanomukho dadhimukhas tathā vimalapiṇḍakaḥ<br>āptaḥ koṭanakaś caiva śaṅkho vālaśikhas tathā</div>
<div class="sloka" id="31_sloka9"> <a href="31.htm#31_sloka9">9 </a> <br>niṣṭhyūnako hemaguho nahuṣaḥ piṅgalas tathā<br>bāhyakarṇo hastipadas tathā mudgarapiṇḍakaḥ</div>
<div class="sloka" id="31_sloka10"> <a href="31.htm#31_sloka10">10 </a> <br>kambalāśvatarau cāpi nāgaḥ kālīyakas tathā<br>vṛttasaṃvartakau nāgau dvau ca padmāv iti śrutau</div>
<div class="sloka" id="31_sloka11"> <a href="31.htm#31_sloka11">11 </a> <br>nāgaḥ śaṅkhanakaś caiva tathā ca sphaṇḍako 'paraḥ<br>kṣemakaś ca mahānāgo nāgaḥ piṇḍārakas tathā</div>
<div class="sloka" id="31_sloka12"> <a href="31.htm#31_sloka12">12 </a> <br>karavīraḥ puṣpadaṃṣṭra eḷako bilvapāṇḍukaḥ<br>mūṣakādaḥ śaṅkhaśirāḥ pūrṇadaṃṣṭro haridrakaḥ</div>
<div class="sloka" id="31_sloka13"> <a href="31.htm#31_sloka13">13 </a> <br>aparājito jyotikaś ca pannagaḥ śrīvahas tathā<br>kauravyo dhṛtarāṣṭraś ca puṣkaraḥ śalyakas tathā</div>
<div class="sloka" id="31_sloka14"> <a href="31.htm#31_sloka14">14 </a> <br>virajāś ca subāhuś ca śālipiṇḍaś ca vīryavān<br>hastibhadraḥ piṭharako mukharaḥ koṇa vāsanaḥ</div>
<div class="sloka" id="31_sloka15"> <a href="31.htm#31_sloka15">15 </a> <br>kuñjaraḥ kuraraś caiva tathā nāgaḥ prabhā karaḥ<br>kumudaḥ kumudākṣaś ca tittirir halikas tathā<br>karkarākarkarau cobhau kuṇḍodara mahodarau</div>
<div class="sloka" id="31_sloka16"> <a href="31.htm#31_sloka16">16 </a> <br>ete prādhānyato nāgāḥ kīrtitā dvijasattama<br>bahutvān nāmadheyānām itare na prakīrtitāḥ</div>
<div class="sloka" id="31_sloka17"> <a href="31.htm#31_sloka17">17 </a> <br>eteṣāṃ prasavo yaś ca prasavasya ca saṃtatiḥ<br>asaṃkhyeyeti matvā tān na bravīmi dvijottama</div></body></html>