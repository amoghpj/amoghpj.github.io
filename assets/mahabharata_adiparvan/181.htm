<html><body><div class="sloka" id="181_sloka1"> <a href="181.htm#181_sloka1">1 </a> <br>[vai]<br>ajināni vidhunvantaḥ karakāṃś ca dvijarṣabhāḥ<br>ūcus taṃ bhīr na kartavyā vayaṃ yotsyāmahe parān<br>[वै] <br>अजिनानि विधुन्वन्तः करकांश् च द्विजर्षभाः <br>ऊचुस् तं भीर् न कर्तव्या वयं योत्स्यामहे परान् </div>
<div class="sloka" id="181_sloka2"> <a href="181.htm#181_sloka2">2 </a> <br>tān evaṃ vadato viprān arjunaḥ prahasann iva<br>uvāca prekṣakā bhūtvā yūyaṃ tiṣṭhata pārśvataḥ<br>तान् एवं वदतो विप्रान् अर्जुनः प्रहसन्न् इव <br>उवाच प्रेक्षका भूत्वा यूयं तिष्ठत पार्श्वतः </div>
<div class="sloka" id="181_sloka3"> <a href="181.htm#181_sloka3">3 </a> <br>aham enān ajihmāgraiḥ śataśo vikirañ śaraiḥ<br>vārayiṣyāmi saṃkruddhān mantrair āśīviṣān iva<br>अहम् एनान् अजिह्माग्रैः शतशो विकिरञ् शरैः <br>वारयिष्यामि संक्रुद्धान् मन्त्रैर् आशीविषान् इव </div>
<div class="sloka" id="181_sloka4"> <a href="181.htm#181_sloka4">4 </a> <br>iti tad dhanur ādāya śulkāvāptaṃ mahārathaḥ<br>bhrātrā bhīmena sahitas tasthau girir ivācalaḥ<br>इति तद् धनुर् आदाय शुल्कावाप्तं महारथः <br>भ्रात्रा भीमेन सहितस् तस्थु गिरिर् इवाचलः </div>
<div class="sloka" id="181_sloka5"> <a href="181.htm#181_sloka5">5 </a> <br>tataḥ karṇa mukhān kruddhān kṣatriyāṃs tān ruṣotthitān<br>saṃpetatur abhītau tau gajau pratigajān iva<br>ततः कर्ण मुखान् क्रुद्धान् क्षत्रियांस् तान् रुषोत्थितान् <br>संपेततुर् अभीतु तु गजु प्रतिगजान् इव </div>
<div class="sloka" id="181_sloka6"> <a href="181.htm#181_sloka6">6 </a> <br>ūcuś ca vācaḥ paruṣās te rājāno jighāṃsavaḥ<br>āhave hi dvijasyāpi vadho hṛṣṭo yuyutsataḥ<br>ऊचुश् च वाचः परुषास् ते राजानो जिघांसवः <br>आहवे हि द्विजस्यापि वधो हृष्टो युयुत्सतः </div>
<div class="sloka" id="181_sloka7"> <a href="181.htm#181_sloka7">7 </a> <br>tato vaikartanaḥ karṇo jagāmārjunam ojasā<br>yuddhārthī vāśitā hetor gajaḥ pratigajaṃ yathā<br>ततो वैकर्तनः कर्णो जगामार्जुनम् ओजसा <br>युद्धार्थी वाशिता हेतोर् गजः प्रतिगजं यथा </div>
<div class="sloka" id="181_sloka8"> <a href="181.htm#181_sloka8">8 </a> <br>bhīmasenaṃ yayau śalyo madrāṇām īśvaro balī<br>duryodhanādayas tv anye brāhmaṇaiḥ saha saṃgatāḥ<br>mṛdupūrvam ayatnena pratayudhyaṃs tadāhave<br>भीमसेनं ययु शल्यो मद्राणाम् ईश्वरो बली <br>दुर्योधनादयस् त्व् अन्ये ब्राह्मणैः सह संगताः <br>मृदुपूर्वम् अयत्नेन प्रतयुध्यंस् तदाहवे </div>
<div class="sloka" id="181_sloka9"> <a href="181.htm#181_sloka9">9 </a> <br>tato 'rjunaḥ pratyavidhyad āpatantaṃ tribhiḥ śaraiḥ<br>karṇaṃ vaikartanaṃ dhīmān vikṛṣya balavad dhanuḥ<br>ततो 'र्जुनः प्रत्यविध्यद् आपतन्तं त्रिभिः शरैः <br>कर्णं वैकर्तनं धीमान् विकृष्य बलवद् धनुः </div>
<div class="sloka" id="181_sloka10"> <a href="181.htm#181_sloka10">10 </a> <br>teṣāṃ śarāṇāṃ vegena śitānāṃ tigmatejasām<br>vimuhyamāno rādheyo yatnāt tam anudhāvati<br>तेषां शराणां वेगेन शितानां तिग्मतेजसाम् <br>विमुह्यमानो राधेयो यत्नात् तम् अनुधावति </div>
<div class="sloka" id="181_sloka11"> <a href="181.htm#181_sloka11">11 </a> <br>tāv ubhāv apy anirdeśyau lāghavāj jayatāṃ varau<br>ayudhyetāṃ susaṃrabdhāv anyonyavijayaiṣiṇau<br>ताव् उभाव् अप्य् अनिर्देश्यु लाघवाज् जयतां वरु <br>अयुध्येतां सुसंरब्धाव् अन्योन्यविजयैषिणु </div>
<div class="sloka" id="181_sloka12"> <a href="181.htm#181_sloka12">12 </a> <br>kṛte pratikṛtaṃ paśya paśya bāhubalaṃ ca me<br>iti śūrārtha vacanair ābhāṣetāṃ parasparam<br>कृते प्रतिकृतं पश्य पश्य बाहुबलं च मे <br>इति शूरार्थ वचनैर् आभाषेतां परस्परम् </div>
<div class="sloka" id="181_sloka13"> <a href="181.htm#181_sloka13">13 </a> <br>tato 'rjunasya bhujayor vīryam apratimaṃ bhuvi<br>jñātvā vaikartanaḥ karṇaḥ saṃrabdhaḥ samayodhayat<br>ततो 'र्जुनस्य भुजयोर् वीर्यम् अप्रतिमं भुवि <br>ज्ञात्वा वैकर्तनः कर्णः संरब्धः समयोधयत् </div>
<div class="sloka" id="181_sloka14"> <a href="181.htm#181_sloka14">14 </a> <br>arjunena prayuktāṃs tān bāṇān vegavatas tadā<br>pratihatya nanādoccaiḥ sainyās tam abhipūjayan<br>अर्जुनेन प्रयुक्तांस् तान् बाणान् वेगवतस् तदा <br>प्रतिहत्य ननादोच्चैः सैन्यास् तम् अभिपूजयन् </div>
<div class="sloka" id="181_sloka15"> <a href="181.htm#181_sloka15">15 </a> <br>[karṇa]<br>tuṣyāmi te vipramukhyabhujavīryasya saṃyuge<br>aviṣādasya caivāsya śastrāstravinayasya ca<br>[कर्ण] <br>तुष्यामि ते विप्रमुख्यभुजवीर्यस्य संयुगे <br>अविषादस्य चैवास्य शस्त्रास्त्रविनयस्य च </div>
<div class="sloka" id="181_sloka16"> <a href="181.htm#181_sloka16">16 </a> <br>kiṃ tvaṃ sākṣād dhanurvedo rāmo vā vipra sattama<br>atha sākṣād dhari hayaḥ sākṣād vā viṣṇur acyutaḥ<br>किं त्वं साक्षाद् धनुर्वेदो रामो वा विप्र सत्तम <br>अथ साक्षाद् धरि हयः साक्षाद् वा विष्णुर् अच्युतः </div>
<div class="sloka" id="181_sloka17"> <a href="181.htm#181_sloka17">17 </a> <br>ātmapracchādanārthaṃ vai bāhuvīryam upāśritaḥ<br>vipra rūpaṃ vidhāyedaṃ tato māṃ pratiyudhyase<br>आत्मप्रच्छादनार्थं वै बाहुवीर्यम् उपाश्रितः <br>विप्र रूपं विधायेदं ततो मां प्रतियुध्यसे </div>
<div class="sloka" id="181_sloka18"> <a href="181.htm#181_sloka18">18 </a> <br>na hi mām āhave kruddham anyaḥ sākṣāc chacī pateḥ<br>pumān yodhayituṃ śaktaḥ pāṇḍavād vā kirīṭinaḥ<br>न हि माम् आहवे क्रुद्धम् अन्यः साक्षाच् छची पतेः <br>पुमान् योधयितुं शक्तः पाण्डवाद् वा किरीटिनः </div>
<div class="sloka" id="181_sloka19"> <a href="181.htm#181_sloka19">19 </a> <br>[vai]<br>tam evaṃ vādinaṃ tatra phalgunaḥ pratyabhāṣata<br>nāsmi karṇa dhanurvedo nāsmi rāmaḥ pratāpavān<br>brāhmaṇo 'smi yudhāṃ śreṣṭhaḥ sarvaśastrabhṛtāṃ varaḥ<br>[वै] <br>तम् एवं वादिनं तत्र फल्गुनः प्रत्यभाषत <br>नास्मि कर्ण धनुर्वेदो नास्मि रामः प्रतापवान् <br>ब्राह्मणो 'स्मि युधां श्रेष्ठः सर्वशस्त्रभृतां वरः </div>
<div class="sloka" id="181_sloka20"> <a href="181.htm#181_sloka20">20 </a> <br>brāhme pauraṃdare cāstre niṣṭhito guru śāsanāt<br>sthito 'smy adya raṇe jetuṃ tvāṃ vīrāvicalo bhava<br>ब्राह्मे पुरंदरे चास्त्रे निष्ठितो गुरु शासनात् <br>स्थितो 'स्म्य् अद्य रणे जेतुं त्वां वीराविचलो भव </div>
<div class="sloka" id="181_sloka21"> <a href="181.htm#181_sloka21">21 </a> <br>evam uktas tu rādheyo yuddhāt karṇo nyavartata<br>brahmaṃ tejas tadājayyaṃ manyamāno mahārathaḥ<br>एवम् उक्तस् तु राधेयो युद्धात् कर्णो न्यवर्तत <br>ब्रह्मं तेजस् तदाजय्यं मन्यमानो महारथः </div>
<div class="sloka" id="181_sloka22"> <a href="181.htm#181_sloka22">22 </a> <br>yuddhaṃ tūpeyatus tatra rājañ śalya vṛkodarau<br>balinau yugapan mattau spardhayā ca balena ca<br>युद्धं तूपेयतुस् तत्र राजञ् शल्य वृकोदरु <br>बलिनु युगपन् मत्तु स्पर्धया च बलेन च </div>
<div class="sloka" id="181_sloka23"> <a href="181.htm#181_sloka23">23 </a> <br>anyonyam āhvayantau tau mattāv iva mahāgajau<br>muṣṭibhir jānubhiś caiva nighnantāv itaretaram<br>muhūrtaṃ tau tathānyonyaṃ samare paryakarṣatām<br>अन्योन्यम् आह्वयन्तु तु मत्ताव् इव महागजु <br>मुष्टिभिर् जानुभिश् चैव निघ्नन्ताव् इतरेतरम् <br>मुहूर्तं तु तथान्योन्यं समरे पर्यकर्षताम् </div>
<div class="sloka" id="181_sloka24"> <a href="181.htm#181_sloka24">24 </a> <br>tato bhīmaḥ samutkṣipya bāhubhyāṃ śalyam āhave<br>nyavadhīd balināṃ śreṣṭho jahasur brāhmaṇās tataḥ<br>ततो भीमः समुत्क्षिप्य बाहुभ्यां शल्यम् आहवे <br>न्यवधीद् बलिनां श्रेष्ठो जहसुर् ब्राह्मणास् ततः </div>
<div class="sloka" id="181_sloka25"> <a href="181.htm#181_sloka25">25 </a> <br>tatrāścaryaṃ bhīmasenaś cakāra puruṣarṣabhaḥ<br>yac chalyaṃ patitaṃ bhūmau nāhanad balinaṃ balī<br>तत्राश्चर्यं भीमसेनश् चकार पुरुषर्षभः <br>यच् छल्यं पतितं भूमु नाहनद् बलिनं बली </div>
<div class="sloka" id="181_sloka26"> <a href="181.htm#181_sloka26">26 </a> <br>pātite bhīmasenena śalye karṇe ca śaṅkite<br>śaṅkitāḥ sarvarājānaḥ parivavrur vṛkodaram<br>पातिते भीमसेनेन शल्ये कर्णे च शङ्किते <br>शङ्किताः सर्वराजानः परिवव्रुर् वृकोदरम् </div>
<div class="sloka" id="181_sloka27"> <a href="181.htm#181_sloka27">27 </a> <br>ūcuś ca sahitās tatra sādhv ime brāhmaṇarṣabhāḥ<br>vijñāyantāṃ kva janmānaḥ kva nivāsās tathaiva ca<br>ऊचुश् च सहितास् तत्र साध्व् इमे ब्राह्मणर्षभाः <br>विज्ञायन्तां क्व जन्मानः क्व निवासास् तथैव च </div>
<div class="sloka" id="181_sloka28"> <a href="181.htm#181_sloka28">28 </a> <br>ko hi rādhā sutaṃ karmaṃ śakto yodhayituṃ raṇe<br>anyatra rāmād droṇād vā kṛpād vāpi śaradvataḥ<br>को हि राधा सुतं कर्मं शक्तो योधयितुं रणे <br>अन्यत्र रामाद् द्रोणाद् वा कृपाद् वापि शरद्वतः </div>
<div class="sloka" id="181_sloka29"> <a href="181.htm#181_sloka29">29 </a> <br>kṛṣṇād vā devakīputrāt phalgunād vā paraṃtapāt<br>ko vā duryodhanaṃ śaktaḥ pratiyodhayituṃ raṇe<br>कृष्णाद् वा देवकीपुत्रात् फल्गुनाद् वा परंतपात् <br>को वा दुर्योधनं शक्तः प्रतियोधयितुं रणे </div>
<div class="sloka" id="181_sloka30"> <a href="181.htm#181_sloka30">30 </a> <br>tathaiva madrarājānaṃ śalyaṃ balavatāṃ varam<br>baladevād ṛte vīrāt pāṇḍavād vā vṛkodarāt<br>तथैव मद्रराजानं शल्यं बलवतां वरम् <br>बलदेवाद् ऋते वीरात् पाण्डवाद् वा वृकोदरात् </div>
<div class="sloka" id="181_sloka31"> <a href="181.htm#181_sloka31">31 </a> <br>kriyatām avahāro 'smād yuddhād brāhmaṇa saṃyutāt<br>athainān upalabhyeha punar yotsyāmahe vayam<br>क्रियताम् अवहारो 'स्माद् युद्धाद् ब्राह्मण संयुतात् <br>अथैनान् उपलभ्येह पुनर् योत्स्यामहे वयम् </div>
<div class="sloka" id="181_sloka32"> <a href="181.htm#181_sloka32">32 </a> <br>tat karma bhīmasya samīkṣya kṛṣṇaḥ; kuntīsutau tau pariśaṅkamānaḥ<br>nivārayām āsa mahīpatīṃs tān; dharmeṇa labdhety anunīya sarvān<br>तत् कर्म भीमस्य समीक्ष्य कृष्णः; कुन्तीसुतु तु परिशङ्कमानः <br>निवारयाम् आस महीपतींस् तान्; धर्मेण लब्धेत्य् अनुनीय सर्वान् </div>
<div class="sloka" id="181_sloka33"> <a href="181.htm#181_sloka33">33 </a> <br>ta evaṃ saṃnivṛttās tu yuddhād yuddhaviśāradāḥ<br>yathāvāsaṃ yayuḥ sarve vismitā rājasattamāḥ<br>त एवं संनिवृत्तास् तु युद्धाद् युद्धविशारदाः <br>यथावासं ययुः सर्वे विस्मिता राजसत्तमाः </div>
<div class="sloka" id="181_sloka34"> <a href="181.htm#181_sloka34">34 </a> <br>vṛtto brahmottaro raṅgaḥ pāñcālī brāhmaṇair vṛtā<br>iti bruvantaḥ prayayur ye tatrāsan samāgatāḥ<br>वृत्तो ब्रह्मोत्तरो रङ्गः पाञ्चाली ब्राह्मणैर् वृता <br>इति ब्रुवन्तः प्रययुर् ये तत्रासन् समागताः </div>
<div class="sloka" id="181_sloka35"> <a href="181.htm#181_sloka35">35 </a> <br>brāhmaṇais tu praticchannau rauravājinavāsibhiḥ<br>kṛcchreṇa jagmatus tatra bhīmasenadhanaṃjayau<br>ब्राह्मणैस् तु प्रतिच्छन्नु रुरवाजिनवासिभिः <br>कृच्छ्रेण जग्मतुस् तत्र भीमसेनधनंजयु </div>
<div class="sloka" id="181_sloka36"> <a href="181.htm#181_sloka36">36 </a> <br>vimuktau janasaṃbādhāc chatrubhiḥ parivikṣitau<br>kṛṣṇayānugatau tatra nṛvīrau tau virejatuḥ<br>विमुक्तु जनसंबाधाच् छत्रुभिः परिविक्षितु <br>कृष्णयानुगतु तत्र नृवीरु तु विरेजतुः </div>
<div class="sloka" id="181_sloka37"> <a href="181.htm#181_sloka37">37 </a> <br>teṣāṃ mātā bahuvidhaṃ vināśaṃ paryacintayat<br>anāgacchatsu putreṣu bhaikṣa kāle 'tigacchati<br>तेषां माता बहुविधं विनाशं पर्यचिन्तयत् <br>अनागच्छत्सु पुत्रेषु भैक्ष काले 'तिगच्छति </div>
<div class="sloka" id="181_sloka38"> <a href="181.htm#181_sloka38">38 </a> <br>dhārtarāṣṭrair hatā na syur vijñāya kurupuṃgavāḥ<br>māyānvitair vā rakṣobhiḥ sughorair dṛḍhavairibhiḥ<br>धार्तराष्ट्रैर् हता न स्युर् विज्ञाय कुरुपुंगवाः <br>मायान्वितैर् वा रक्षोभिः सुघोरैर् दृढवैरिभिः </div>
<div class="sloka" id="181_sloka39"> <a href="181.htm#181_sloka39">39 </a> <br>viparītaṃ mataṃ jātaṃ vyāsasyāpi mahātmanaḥ<br>ity evaṃ cintayām āsa sutasnehānvitā pṛthā<br>विपरीतं मतं जातं व्यासस्यापि महात्मनः <br>इत्य् एवं चिन्तयाम् आस सुतस्नेहान्विता पृथा </div></body></html>