<html><body><div class="sloka" id="79_sloka1"> <a href="79.htm#79_sloka1">1 </a> <br>[v]<br>jarāṃ prāpya yayātis tu svapuraṃ prāpya caiva ha<br>putraṃ jyeṣṭhaṃ variṣṭhaṃ ca yadum ity abravīd vacaḥ<br>[व्] <br>जरां प्राप्य ययातिस् तु स्वपुरं प्राप्य चैव ह <br>पुत्रं ज्येष्ठं वरिष्ठं च यदुम् इत्य् अब्रवीद् वचः </div>
<div class="sloka" id="79_sloka2"> <a href="79.htm#79_sloka2">2 </a> <br>jarā valī ca māṃ tāta palitāni ca paryaguḥ<br>kāvyasyośanasaḥ śāpān na ca tṛpto 'smi yauvane<br>जरा वली च मां तात पलितानि च पर्यगुः <br>काव्यस्योशनसः शापान् न च तृप्तो 'स्मि युवने </div>
<div class="sloka" id="79_sloka3"> <a href="79.htm#79_sloka3">3 </a> <br>tvaṃ yado pratipadyasva pāpmānaṃ jarayā saha<br>yauvanena tvadīyena careyaṃ viṣayān aham<br>त्वं यदो प्रतिपद्यस्व पाप्मानं जरया सह <br>युवनेन त्वदीयेन चरेयं विषयान् अहम् </div>
<div class="sloka" id="79_sloka4"> <a href="79.htm#79_sloka4">4 </a> <br>pūrṇe varṣasahasre tu punas te yauvanaṃ tv aham<br>dattvā svaṃ pratipatsyāmi pāpmānaṃ jarayā saha<br>पूर्णे वर्षसहस्रे तु पुनस् ते युवनं त्व् अहम् <br>दत्त्वा स्वं प्रतिपत्स्यामि पाप्मानं जरया सह </div>
<div class="sloka" id="79_sloka5"> <a href="79.htm#79_sloka5">5 </a> <br>[yadu]<br>sitaśmaśruśirā dīno jarayā śithilī kṛtaḥ<br>valī saṃtatagātraś ca durdarśo durbalaḥ kṛśaḥ<br>[यदु] <br>सितश्मश्रुशिरा दीनो जरया शिथिली कृतः <br>वली संततगात्रश् च दुर्दर्शो दुर्बलः कृशः </div>
<div class="sloka" id="79_sloka6"> <a href="79.htm#79_sloka6">6 </a> <br>aśaktaḥ kāryakaraṇe paribhūtaḥ sa yauvanaiḥ<br>sahopajīvibhiś caiva tāṃ jarāṃ nābhikāmaye<br>अशक्तः कार्यकरणे परिभूतः स युवनैः <br>सहोपजीविभिश् चैव तां जरां नाभिकामये </div>
<div class="sloka" id="79_sloka7"> <a href="79.htm#79_sloka7">7 </a> <br>[y]<br>yat tvaṃ me hṛdayāj jāto vayaḥ svaṃ na prayacchasi<br>tasmād arājyabhāk tāta prajā te vai bhaviṣyati<br>[य्] <br>यत् त्वं मे हृदयाज् जातो वयः स्वं न प्रयच्छसि <br>तस्माद् अराज्यभाक् तात प्रजा ते वै भविष्यति </div>
<div class="sloka" id="79_sloka8"> <a href="79.htm#79_sloka8">8 </a> <br>turvaso pratipadyasva pāpmānaṃ jarayā saha<br>yauvanena careyaṃ vai viṣayāṃs tava putraka<br>तुर्वसो प्रतिपद्यस्व पाप्मानं जरया सह <br>युवनेन चरेयं वै विषयांस् तव पुत्रक </div>
<div class="sloka" id="79_sloka9"> <a href="79.htm#79_sloka9">9 </a> <br>pūrṇe varṣasahasre tu punar dāsyāmi yauvanam<br>svaṃ caiva pratipatsyāmi pāpmānaṃ jarayā saha<br>पूर्णे वर्षसहस्रे तु पुनर् दास्यामि युवनम् <br>स्वं चैव प्रतिपत्स्यामि पाप्मानं जरया सह </div>
<div class="sloka" id="79_sloka10"> <a href="79.htm#79_sloka10">10 </a> <br>[tu]<br>na kāmaye jarāṃ tāta kāmabhoga praṇāśinīm<br>balarūpānta karaṇīṃ buddhiprāṇavināśinīm<br>[तु] <br>न कामये जरां तात कामभोग प्रणाशिनीम् <br>बलरूपान्त करणीं बुद्धिप्राणविनाशिनीम् </div>
<div class="sloka" id="79_sloka11"> <a href="79.htm#79_sloka11">11 </a> <br>[y]<br>yat tvaṃ me hṛdayāj jāto vayaḥ svaṃ na prayacchasi<br>tasmāt prajā samucchedaṃ turvaso tava yāsyati<br>[य्] <br>यत् त्वं मे हृदयाज् जातो वयः स्वं न प्रयच्छसि <br>तस्मात् प्रजा समुच्छेदं तुर्वसो तव यास्यति </div>
<div class="sloka" id="79_sloka12"> <a href="79.htm#79_sloka12">12 </a> <br>saṃkīrṇācāra dharmeṣu pratiloma careṣu ca<br>piśitāśiṣu cāntyeṣu mūḍha rājā bhaviṣyasi<br>संकीर्णाचार धर्मेषु प्रतिलोम चरेषु च <br>पिशिताशिषु चान्त्येषु मूढ राजा भविष्यसि </div>
<div class="sloka" id="79_sloka13"> <a href="79.htm#79_sloka13">13 </a> <br>guru dāraprasakteṣu tiryagyonigateṣu ca<br>paśudharmiṣu pāpeṣu mleccheṣu prabhaviṣyasi<br>गुरु दारप्रसक्तेषु तिर्यग्योनिगतेषु च <br>पशुधर्मिषु पापेषु म्लेच्छेषु प्रभविष्यसि </div>
<div class="sloka" id="79_sloka14"> <a href="79.htm#79_sloka14">14 </a> <br>[v]<br>evaṃ sa turvasaṃ śaptvā yayātiḥ sutam ātmanaḥ<br>śarmiṣṭhāyāḥ sutaṃ druhyum idaṃ vacanam abravīt<br>[व्] <br>एवं स तुर्वसं शप्त्वा ययातिः सुतम् आत्मनः <br>शर्मिष्ठायाः सुतं द्रुह्युम् इदं वचनम् अब्रवीत् </div>
<div class="sloka" id="79_sloka15"> <a href="79.htm#79_sloka15">15 </a> <br>druhyo tvaṃ pratipadyasva varṇarūpavināśinīm<br>jarāṃ varṣasahasraṃ me yauvanaṃ svaṃ dadasva ca<br>द्रुह्यो त्वं प्रतिपद्यस्व वर्णरूपविनाशिनीम् <br>जरां वर्षसहस्रं मे युवनं स्वं ददस्व च </div>
<div class="sloka" id="79_sloka16"> <a href="79.htm#79_sloka16">16 </a> <br>pūrṇe varṣasahasre tu pratidāsyāmi yauvanam<br>svaṃ cādāsyāmi bhūyo 'haṃ pāpmānaṃ jarayā saha<br>पूर्णे वर्षसहस्रे तु प्रतिदास्यामि युवनम् <br>स्वं चादास्यामि भूयो 'हं पाप्मानं जरया सह </div>
<div class="sloka" id="79_sloka17"> <a href="79.htm#79_sloka17">17 </a> <br>[dru]<br>na gajaṃ na rathaṃ nāśvaṃ jīrṇo bhuṅkte na ca striyam<br>vāg bhaṅgaś cāsya bhavati taj jarāṃ nābhikāmaye<br>[द्रु] <br>न गजं न रथं नाश्वं जीर्णो भुङ्क्ते न च स्त्रियम् <br>वाग् भङ्गश् चास्य भवति तज् जरां नाभिकामये </div>
<div class="sloka" id="79_sloka18"> <a href="79.htm#79_sloka18">18 </a> <br>[y]<br>yat tvaṃ me hṛdayāj jāto vayaḥ svaṃ na prayacchasi<br>tasmād druhyo priyaḥ kāmo na te saṃpatsyate kva cit<br>[य्] <br>यत् त्वं मे हृदयाज् जातो वयः स्वं न प्रयच्छसि <br>तस्माद् द्रुह्यो प्रियः कामो न ते संपत्स्यते क्व चित् </div>
<div class="sloka" id="79_sloka19"> <a href="79.htm#79_sloka19">19 </a> <br>uḍupa plava saṃtāro yatra nityaṃ bhaviṣyati<br>arājā bhojaśambdaṃ tvaṃ tatrāvāpsyasi sānvayaḥ<br>उडुप प्लव संतारो यत्र नित्यं भविष्यति <br>अराजा भोजशम्ब्दं त्वं तत्रावाप्स्यसि सान्वयः </div>
<div class="sloka" id="79_sloka20"> <a href="79.htm#79_sloka20">20 </a> <br>ano tvaṃ pratipadyasva pāpmānaṃ jarayā saha<br>ekaṃ varṣasahasraṃ tu careyaṃ yauvanena te<br>अनो त्वं प्रतिपद्यस्व पाप्मानं जरया सह <br>एकं वर्षसहस्रं तु चरेयं युवनेन ते </div>
<div class="sloka" id="79_sloka21"> <a href="79.htm#79_sloka21">21 </a> <br>[ānu]<br>jīrṇaḥ śiśuvad ādatte 'kāle 'nnam aśucir yathā<br>na juhoti ca kāle 'gniṃ tāṃ jarāṃ nābhikāmaye<br>[ानु] <br>जीर्णः शिशुवद् आदत्ते 'काले 'न्नम् अशुचिर् यथा <br>न जुहोति च काले 'ग्निं तां जरां नाभिकामये </div>
<div class="sloka" id="79_sloka22"> <a href="79.htm#79_sloka22">22 </a> <br>[y]<br>yat tvaṃ me hṛdayāj jāto vayaḥ svaṃ na prayacchasi<br>jarā doṣas tvayokto 'yaṃ tasmāt tvaṃ pratipatsyase<br>[य्] <br>यत् त्वं मे हृदयाज् जातो वयः स्वं न प्रयच्छसि <br>जरा दोषस् त्वयोक्तो 'यं तस्मात् त्वं प्रतिपत्स्यसे </div>
<div class="sloka" id="79_sloka23"> <a href="79.htm#79_sloka23">23 </a> <br>prajāś ca yauvanaprāptā vinaśiṣyanty ano tava<br>agnipraskandana paras tvaṃ cāpy evaṃ bhaviṣyasi<br>प्रजाश् च युवनप्राप्ता विनशिष्यन्त्य् अनो तव <br>अग्निप्रस्कन्दन परस् त्वं चाप्य् एवं भविष्यसि </div>
<div class="sloka" id="79_sloka24"> <a href="79.htm#79_sloka24">24 </a> <br>puro tvaṃ me priyaḥ putras tvaṃ varīyān bhaviṣyasi<br>jarā valī ca me tāta palitāni ca paryaguḥ<br>kāvyasyośanasaḥ śāpān na ca tṛpto 'smi yauvane<br>पुरो त्वं मे प्रियः पुत्रस् त्वं वरीयान् भविष्यसि <br>जरा वली च मे तात पलितानि च पर्यगुः <br>काव्यस्योशनसः शापान् न च तृप्तो 'स्मि युवने </div>
<div class="sloka" id="79_sloka25"> <a href="79.htm#79_sloka25">25 </a> <br>puro tvaṃ pratipadyasva pāpmānaṃ jarayā saha<br>kaṃ cit kālaṃ careyaṃ vai viṣayān vayasā tava<br>पुरो त्वं प्रतिपद्यस्व पाप्मानं जरया सह <br>कं चित् कालं चरेयं वै विषयान् वयसा तव </div>
<div class="sloka" id="79_sloka26"> <a href="79.htm#79_sloka26">26 </a> <br>pūrṇe varṣasahasre tu pratidāsyāmi yauvanam<br>svaṃ caiva pratipatsyāmi pāpmānaṃ jarayā saha<br>पूर्णे वर्षसहस्रे तु प्रतिदास्यामि युवनम् <br>स्वं चैव प्रतिपत्स्यामि पाप्मानं जरया सह </div>
<div class="sloka" id="79_sloka27"> <a href="79.htm#79_sloka27">27 </a> <br>[v]<br>evam uktaḥ pratyuvāca pūruḥ pitaram añjasā<br>yathāttha māṃ mahārāja tat kariṣyāmi te vacaḥ<br>[व्] <br>एवम् उक्तः प्रत्युवाच पूरुः पितरम् अञ्जसा <br>यथात्थ मां महाराज तत् करिष्यामि ते वचः </div>
<div class="sloka" id="79_sloka28"> <a href="79.htm#79_sloka28">28 </a> <br>pratipatsyāmi te rājan pāpmānaṃ jarayā saha<br>gṛhāṇa yauvanaṃ mattaś cara kāmān yathepsitān<br>प्रतिपत्स्यामि ते राजन् पाप्मानं जरया सह <br>गृहाण युवनं मत्तश् चर कामान् यथेप्सितान् </div>
<div class="sloka" id="79_sloka29"> <a href="79.htm#79_sloka29">29 </a> <br>jarayāhaṃ praticchanno vayo rūpadharas tava<br>yauvanaṃ bhavate dattvā cariṣyāmi yathāttha mām<br>जरयाहं प्रतिच्छन्नो वयो रूपधरस् तव <br>युवनं भवते दत्त्वा चरिष्यामि यथात्थ माम् </div></body></html>