<html><body><div class="sloka" id="38_sloka1"> <a href="38.htm#38_sloka1">1 </a> <br>[ṣṛ]<br>yady etat sāhasaṃ tāta yadi vā duṣkṛtaṃ kṛtam<br>priyaṃ vāpy apriyaṃ vā te vāg uktā na mṛṣā mayā<br>[षृ] <br>यद्य् एतत् साहसं तात यदि वा दुष्कृतं कृतम् <br>प्रियं वाप्य् अप्रियं वा ते वाग् उक्ता न मृषा मया </div>
<div class="sloka" id="38_sloka2"> <a href="38.htm#38_sloka2">2 </a> <br>naivānyathedaṃ bhavitā pitar eṣa bravīmi te<br>nāhaṃ mṛṣā prabravīmi svaireṣv api kutaḥ śapan<br>नैवान्यथेदं भविता पितर् एष ब्रवीमि ते <br>नाहं मृषा प्रब्रवीमि स्वैरेष्व् अपि कुतः शपन् </div>
<div class="sloka" id="38_sloka3"> <a href="38.htm#38_sloka3">3 </a> <br>[ṣamīka]<br>jānāmy ugraprabhāvaṃ tvāṃ putra satyagiraṃ tathā<br>nānṛtaṃ hy uktapūrvaṃ te naitan mithyā bhaviṣyati<br>[षमीक] <br>जानाम्य् उग्रप्रभावं त्वां पुत्र सत्यगिरं तथा <br>नानृतं ह्य् उक्तपूर्वं ते नैतन् मिथ्या भविष्यति </div>
<div class="sloka" id="38_sloka4"> <a href="38.htm#38_sloka4">4 </a> <br>pitrā putro vayaḥstho 'pi satataṃ vācya eva tu<br>yathā syād guṇasaṃyuktaḥ prāpnuyāc ca mahad yaśaḥ<br>पित्रा पुत्रो वयःस्थो 'पि सततं वाच्य एव तु <br>यथा स्याद् गुणसंयुक्तः प्राप्नुयाच् च महद् यशः </div>
<div class="sloka" id="38_sloka5"> <a href="38.htm#38_sloka5">5 </a> <br>kiṃ punar bāla eva tvaṃ tapasā bhāvitaḥ prabho<br>vardhate ca prabhavatāṃ kopo 'tīva mahātmanām<br>किं पुनर् बाल एव त्वं तपसा भावितः प्रभो <br>वर्धते च प्रभवतां कोपो 'तीव महात्मनाम् </div>
<div class="sloka" id="38_sloka6"> <a href="38.htm#38_sloka6">6 </a> <br>so 'haṃ paśyāmi vaktavyaṃ tvayi dharmabhṛtāṃ vara<br>putratvaṃ bālatāṃ caiva tavāvekṣya ca sāhasam<br>सो 'हं पश्यामि वक्तव्यं त्वयि धर्मभृतां वर <br>पुत्रत्वं बालतां चैव तवावेक्ष्य च साहसम् </div>
<div class="sloka" id="38_sloka7"> <a href="38.htm#38_sloka7">7 </a> <br>sa tvaṃ śama yuto bhūtvā vanyam āhāram āharan<br>cara krodham imaṃ tyaktvā naivaṃ dharmaṃ prahāsyasi<br>स त्वं शम युतो भूत्वा वन्यम् आहारम् आहरन् <br>चर क्रोधम् इमं त्यक्त्वा नैवं धर्मं प्रहास्यसि </div>
<div class="sloka" id="38_sloka8"> <a href="38.htm#38_sloka8">8 </a> <br>krodho hi dharmaṃ harati yatīnāṃ duḥkhasaṃcitam<br>tato dharmavihīnānāṃ gatir iṣṭā na vidyate<br>क्रोधो हि धर्मं हरति यतीनां दुःखसंचितम् <br>ततो धर्मविहीनानां गतिर् इष्टा न विद्यते </div>
<div class="sloka" id="38_sloka9"> <a href="38.htm#38_sloka9">9 </a> <br>śama eva yatīnāṃ hi kṣamiṇāṃ siddhikārakaḥ<br>kṣamāvatām ayaṃ lokaḥ paraś caiva kṣamāvatām<br>शम एव यतीनां हि क्षमिणां सिद्धिकारकः <br>क्षमावताम् अयं लोकः परश् चैव क्षमावताम् </div>
<div class="sloka" id="38_sloka10"> <a href="38.htm#38_sloka10">10 </a> <br>tasmāc carethāḥ satataṃ kṣamā śīlo jitendriyaḥ<br>kṣamayā prāpsyase lokān brahmaṇaḥ samanantarān<br>तस्माच् चरेथाः सततं क्षमा शीलो जितेन्द्रियः <br>क्षमया प्राप्स्यसे लोकान् ब्रह्मणः समनन्तरान् </div>
<div class="sloka" id="38_sloka11"> <a href="38.htm#38_sloka11">11 </a> <br>mayā tu śamam āsthāya yac chakyaṃ kartum adya vai<br>tat kariṣye 'dya tātāhaṃ preṣayiṣye nṛpāya vai<br>मया तु शमम् आस्थाय यच् छक्यं कर्तुम् अद्य वै <br>तत् करिष्ये 'द्य ताताहं प्रेषयिष्ये नृपाय वै </div>
<div class="sloka" id="38_sloka12"> <a href="38.htm#38_sloka12">12 </a> <br>mama putreṇa śapto 'si bālenākṛta buddhinā<br>mamemāṃ dharṣaṇāṃ tvattaḥ prekṣya rājann amarṣiṇā<br>मम पुत्रेण शप्तो 'सि बालेनाकृत बुद्धिना <br>ममेमां धर्षणां त्वत्तः प्रेक्ष्य राजन्न् अमर्षिणा </div>
<div class="sloka" id="38_sloka13"> <a href="38.htm#38_sloka13">13 </a> <br>[s]<br>evamādiśya śiṣyaṃ sa preṣayām āsa suvrataḥ<br>parikṣite nṛpataye dayāpanno mahātapāḥ<br>[स्] <br>एवमादिश्य शिष्यं स प्रेषयाम् आस सुव्रतः <br>परिक्षिते नृपतये दयापन्नो महातपाः </div>
<div class="sloka" id="38_sloka14"> <a href="38.htm#38_sloka14">14 </a> <br>saṃdiśya kuśalapraśnaṃ kāryavṛttāntam eva ca<br>śiṣyaṃ gaura mukhaṃ nāma śīlavantaṃ samāhitam<br>संदिश्य कुशलप्रश्नं कार्यवृत्तान्तम् एव च <br>शिष्यं गुर मुखं नाम शीलवन्तं समाहितम् </div>
<div class="sloka" id="38_sloka15"> <a href="38.htm#38_sloka15">15 </a> <br>so 'bhigamya tataḥ śīghraṃ narendraṃ kuruvardhanam<br>viveśa bhavanaṃ rājñaḥ pūrvaṃ dvāḥsthair niveditaḥ<br>सो 'भिगम्य ततः शीघ्रं नरेन्द्रं कुरुवर्धनम् <br>विवेश भवनं राज्ञः पूर्वं द्वाःस्थैर् निवेदितः </div>
<div class="sloka" id="38_sloka16"> <a href="38.htm#38_sloka16">16 </a> <br>pūjitaś ca narendreṇa dvijo gaura mukhas tataḥ<br>ācakhyau pariviśrānto rājñe sarvam aśeṣataḥ<br>śamīka vacanaṃ ghoraṃ yathoktaṃ mantrisaṃnidhau<br>पूजितश् च नरेन्द्रेण द्विजो गुर मुखस् ततः <br>आचख्यु परिविश्रान्तो राज्ञे सर्वम् अशेषतः <br>शमीक वचनं घोरं यथोक्तं मन्त्रिसंनिधु </div>
<div class="sloka" id="38_sloka17"> <a href="38.htm#38_sloka17">17 </a> <br>śamīko nāma rājendra viṣaye vartate tava<br>ṛṣiḥ paramadharmātmā dāntaḥ śānto mahātapāḥ<br>शमीको नाम राजेन्द्र विषये वर्तते तव <br>ऋषिः परमधर्मात्मा दान्तः शान्तो महातपाः </div>
<div class="sloka" id="38_sloka18"> <a href="38.htm#38_sloka18">18 </a> <br>tasya tvayā naravyāghra sarpaḥ prāṇair viyojitaḥ<br>avasakto dhanuṣkoṭyā skhandhe bharatasattama<br>kṣāntavāṃs tava tat karma putras tasya na cakṣame<br>तस्य त्वया नरव्याघ्र सर्पः प्राणैर् वियोजितः <br>अवसक्तो धनुष्कोट्या स्खन्धे भरतसत्तम <br>क्षान्तवांस् तव तत् कर्म पुत्रस् तस्य न चक्षमे </div>
<div class="sloka" id="38_sloka19"> <a href="38.htm#38_sloka19">19 </a> <br>tena śapto 'si rājendra pitur ajñātam adya vai<br>takṣakaḥ saptarātreṇa mṛtyus te vai bhaviṣyati<br>तेन शप्तो 'सि राजेन्द्र पितुर् अज्ञातम् अद्य वै <br>तक्षकः सप्तरात्रेण मृत्युस् ते वै भविष्यति </div>
<div class="sloka" id="38_sloka20"> <a href="38.htm#38_sloka20">20 </a> <br>tatra rakṣāṃ kuruṣveti punaḥ punar athābravīt<br>tad anyathā na śakyaṃ ca kartuṃ kena cid apy uta<br>तत्र रक्षां कुरुष्वेति पुनः पुनर् अथाब्रवीत् <br>तद् अन्यथा न शक्यं च कर्तुं केन चिद् अप्य् उत </div>
<div class="sloka" id="38_sloka21"> <a href="38.htm#38_sloka21">21 </a> <br>na hi śaknoti saṃyantuṃ putraṃ kopasamanvitam<br>tato 'haṃ preṣitas tena tava rājan hitārthinā<br>न हि शक्नोति संयन्तुं पुत्रं कोपसमन्वितम् <br>ततो 'हं प्रेषितस् तेन तव राजन् हितार्थिना </div>
<div class="sloka" id="38_sloka22"> <a href="38.htm#38_sloka22">22 </a> <br>iti śrutvā vaco ghoraṃ sa rājā kurunandanaḥ<br>paryatapyata tat pāpaṃ kṛtvā rājā mahātapāḥ<br>इति श्रुत्वा वचो घोरं स राजा कुरुनन्दनः <br>पर्यतप्यत तत् पापं कृत्वा राजा महातपाः </div>
<div class="sloka" id="38_sloka23"> <a href="38.htm#38_sloka23">23 </a> <br>taṃ ca mauna vratadharaṃ śrutvā munivaraṃ tadā<br>bhūya evābhavad rājā śokasaṃtapta mānasaḥ<br>तं च मुन व्रतधरं श्रुत्वा मुनिवरं तदा <br>भूय एवाभवद् राजा शोकसंतप्त मानसः </div>
<div class="sloka" id="38_sloka24"> <a href="38.htm#38_sloka24">24 </a> <br>anukrośātmatāṃ tasya śamīkasyāvadhārya tu<br>paryatapyata bhūyo 'pi kṛtvā tat kilbiṣaṃ muneḥ<br>अनुक्रोशात्मतां तस्य शमीकस्यावधार्य तु <br>पर्यतप्यत भूयो 'पि कृत्वा तत् किल्बिषं मुनेः </div>
<div class="sloka" id="38_sloka25"> <a href="38.htm#38_sloka25">25 </a> <br>na hi mṛtyuṃ tathā rājā śrutvā vai so 'nvatapyata<br>aśocad amaraprakhyo yathā kṛtveha karma tat<br>न हि मृत्युं तथा राजा श्रुत्वा वै सो 'न्वतप्यत <br>अशोचद् अमरप्रख्यो यथा कृत्वेह कर्म तत् </div>
<div class="sloka" id="38_sloka26"> <a href="38.htm#38_sloka26">26 </a> <br>tatas taṃ preṣayām āsa rājā gaura mukhaṃ tadā<br>bhūyaḥ prasādaṃ bhagavān karotv iti mameti vai<br>ततस् तं प्रेषयाम् आस राजा गुर मुखं तदा <br>भूयः प्रसादं भगवान् करोत्व् इति ममेति वै </div>
<div class="sloka" id="38_sloka27"> <a href="38.htm#38_sloka27">27 </a> <br>tasmiṃś ca gatamātre vai rājā gaura mukhe tadā<br>mantribhir mantrayām āsa saha saṃvignamānasaḥ<br>तस्मिंश् च गतमात्रे वै राजा गुर मुखे तदा <br>मन्त्रिभिर् मन्त्रयाम् आस सह संविग्नमानसः </div>
<div class="sloka" id="38_sloka28"> <a href="38.htm#38_sloka28">28 </a> <br>niścitya mantribhiś caiva sahito mantratattvavit<br>prāsādaṃ kārayām āsa ekastambhaṃ surakṣitam<br>निश्चित्य मन्त्रिभिश् चैव सहितो मन्त्रतत्त्ववित् <br>प्रासादं कारयाम् आस एकस्तम्भं सुरक्षितम् </div>
<div class="sloka" id="38_sloka29"> <a href="38.htm#38_sloka29">29 </a> <br>rakṣāṃ ca vidadhe tatra bhiṣajaś cauṣadhāni ca<br>brāhmaṇān siddhamantrāṃś ca sarvato vai nyaveśayat<br>रक्षां च विदधे तत्र भिषजश् चुषधानि च <br>ब्राह्मणान् सिद्धमन्त्रांश् च सर्वतो वै न्यवेशयत् </div>
<div class="sloka" id="38_sloka30"> <a href="38.htm#38_sloka30">30 </a> <br>rājakāryāṇi tatrasthaḥ sarvāṇy evākaroc ca saḥ<br>mantribhiḥ sahadharmajñaḥ samantāt parirakṣitaḥ<br>राजकार्याणि तत्रस्थः सर्वाण्य् एवाकरोच् च सः <br>मन्त्रिभिः सहधर्मज्ञः समन्तात् परिरक्षितः </div>
<div class="sloka" id="38_sloka31"> <a href="38.htm#38_sloka31">31 </a> <br>prāpte tu divase tasmin saptame dvijasattama<br>kāśyapo 'bhyāgamad vidvāṃs taṃ rājānaṃ cikitsitum<br>प्राप्ते तु दिवसे तस्मिन् सप्तमे द्विजसत्तम <br>काश्यपो 'भ्यागमद् विद्वांस् तं राजानं चिकित्सितुम् </div>
<div class="sloka" id="38_sloka32"> <a href="38.htm#38_sloka32">32 </a> <br>śrutaṃ hi tena tad abhūd adya taṃ rājasattamam<br>takṣakaḥ pannagaśreṣṭho neṣyate yamasādanam<br>श्रुतं हि तेन तद् अभूद् अद्य तं राजसत्तमम् <br>तक्षकः पन्नगश्रेष्ठो नेष्यते यमसादनम् </div>
<div class="sloka" id="38_sloka33"> <a href="38.htm#38_sloka33">33 </a> <br>taṃ daṣṭaṃ pannagendreṇa kariṣye 'ham apajvaram<br>tatra me 'rthaś ca dharmaś ca bhaviteti vicintayan<br>तं दष्टं पन्नगेन्द्रेण करिष्ये 'हम् अपज्वरम् <br>तत्र मे 'र्थश् च धर्मश् च भवितेति विचिन्तयन् </div>
<div class="sloka" id="38_sloka34"> <a href="38.htm#38_sloka34">34 </a> <br>taṃ dadarśa sa nāgendras takṣakaḥ kāśyapaṃ pathi<br>gacchantam ekamanasaṃ dvijo bhūtvā vayo 'tigaḥ<br>तं ददर्श स नागेन्द्रस् तक्षकः काश्यपं पथि <br>गच्छन्तम् एकमनसं द्विजो भूत्वा वयो 'तिगः </div>
<div class="sloka" id="38_sloka35"> <a href="38.htm#38_sloka35">35 </a> <br>tam abravīt pannagendraḥ kāśyapaṃ munipuṃgavam<br>kva bhavāṃs tvarito yāti kiṃ ca kāryaṃ cikīrṣati<br>तम् अब्रवीत् पन्नगेन्द्रः काश्यपं मुनिपुंगवम् <br>क्व भवांस् त्वरितो याति किं च कार्यं चिकीर्षति </div>
<div class="sloka" id="38_sloka36"> <a href="38.htm#38_sloka36">36 </a> <br>[k]<br>nṛpaṃ kuru kulotpannaṃ parikṣitam ariṃdamam<br>takṣakaḥ pannagaśreṣṭhas tejasādya pradhakṣyati<br>[क्] <br>नृपं कुरु कुलोत्पन्नं परिक्षितम् अरिंदमम् <br>तक्षकः पन्नगश्रेष्ठस् तेजसाद्य प्रधक्ष्यति </div>
<div class="sloka" id="38_sloka37"> <a href="38.htm#38_sloka37">37 </a> <br>taṃ daṣṭaṃ pannagendreṇa tenāgnisamatejasā<br>pāṇḍavānāṃ kulakaraṃ rājānam amitaujasam<br>gacchāmi saumya tvaritaṃ sadyaḥ kartum apajvaram<br>तं दष्टं पन्नगेन्द्रेण तेनाग्निसमतेजसा <br>पाण्डवानां कुलकरं राजानम् अमितुजसम् <br>गच्छामि सुम्य त्वरितं सद्यः कर्तुम् अपज्वरम् </div>
<div class="sloka" id="38_sloka38"> <a href="38.htm#38_sloka38">38 </a> <br>[t]<br>ahaṃ sa takṣako brahmaṃs taṃ dhakṣyāmi mahīpatim<br>nivartasva na śaktas tvaṃ mayā daṣṭaṃ cikitsitum<br>[त्] <br>अहं स तक्षको ब्रह्मंस् तं धक्ष्यामि महीपतिम् <br>निवर्तस्व न शक्तस् त्वं मया दष्टं चिकित्सितुम् </div></body></html>