<html><body><div class="sloka" id="85_sloka1"> <a href="85.htm#85_sloka1">1 </a> <br>[ā]<br>yadāvaso nandane kāmarūpī; saṃvatsarāṇām ayutaṃ śatānām<br>kiṃ kāraṇaṃ kārtayugapradhāna; hitvā tattvaṃ vasudhām anvapadyaḥ<br>[ा] <br>यदावसो नन्दने कामरूपी; संवत्सराणाम् अयुतं शतानाम् <br>किं कारणं कार्तयुगप्रधान; हित्वा तत्त्वं वसुधाम् अन्वपद्यः </div>
<div class="sloka" id="85_sloka2"> <a href="85.htm#85_sloka2">2 </a> <br>[y]<br>jñātiḥ suhṛt svajano yo yatheha; kṣīṇe vitte tyajyate mānavair hi<br>tathā tatra kṣīṇapuṇyaṃ manuṣyaṃ; tyajanti sadyaḥ seśvarā devasaṃghāḥ<br>[य्] <br>ज्ञातिः सुहृत् स्वजनो यो यथेह; क्षीणे वित्ते त्यज्यते मानवैर् हि <br>तथा तत्र क्षीणपुण्यं मनुष्यं; त्यजन्ति सद्यः सेश्वरा देवसंघाः </div>
<div class="sloka" id="85_sloka3"> <a href="85.htm#85_sloka3">3 </a> <br>[ā]<br>kathaṃ tasmin kṣīṇapuṇyā bhavanti; saṃmuhyate me 'tra mano 'timātram<br>kiṃ viśiṣṭāḥ kasya dhāmopayānti; tad vai brūhi kṣetravit tvaṃ mato me<br>[ा] <br>कथं तस्मिन् क्षीणपुण्या भवन्ति; संमुह्यते मे 'त्र मनो 'तिमात्रम् <br>किं विशिष्टाः कस्य धामोपयान्ति; तद् वै ब्रूहि क्षेत्रवित् त्वं मतो मे </div>
<div class="sloka" id="85_sloka4"> <a href="85.htm#85_sloka4">4 </a> <br>[y]<br>imaṃ bhaumaṃ narakaṃ te patanti; lālapyamānā naradeva sarve<br>te kaṅkagomāyu balāśanārthaṃ; kṣīṇā vivṛddhiṃ bahudhā vrajanti<br>[य्] <br>इमं भुमं नरकं ते पतन्ति; लालप्यमाना नरदेव सर्वे <br>ते कङ्कगोमायु बलाशनार्थं; क्षीणा विवृद्धिं बहुधा व्रजन्ति </div>
<div class="sloka" id="85_sloka5"> <a href="85.htm#85_sloka5">5 </a> <br>tasmād etad varjanīyaṃ nareṇa; duṣṭaṃ loke garhaṇīyaṃ ca karma<br>ākhyātaṃ te pārthiva sarvam etad; bhūyaś cedānīṃ vada kiṃ te vadāmi<br>तस्माद् एतद् वर्जनीयं नरेण; दुष्टं लोके गर्हणीयं च कर्म <br>आख्यातं ते पार्थिव सर्वम् एतद्; भूयश् चेदानीं वद किं ते वदामि </div>
<div class="sloka" id="85_sloka6"> <a href="85.htm#85_sloka6">6 </a> <br>[ā]<br>yadā tu tān vitudante vayāṃsi; tathā gṛdhrāḥ śitikaṇṭhāḥ pataṃgāḥ<br>kathaṃ bhavanti katham ābhavanti; na bhaumam anyaṃ narakaṃ śṛṇomi<br>[ा] <br>यदा तु तान् वितुदन्ते वयांसि; तथा गृध्राः शितिकण्ठाः पतंगाः <br>कथं भवन्ति कथम् आभवन्ति; न भुमम् अन्यं नरकं शृणोमि </div>
<div class="sloka" id="85_sloka7"> <a href="85.htm#85_sloka7">7 </a> <br>[y]<br>ūrdhvaṃ dehāt karmaṇo jṛmbhamāṇād; vyaktaṃ pṛthivyām anusaṃcaranti<br>imaṃ bhaumaṃ narakaṃ te patanti; nāvekṣante varṣapūgān anekān<br>[य्] <br>ऊर्ध्वं देहात् कर्मणो जृम्भमाणाद्; व्यक्तं पृथिव्याम् अनुसंचरन्ति <br>इमं भुमं नरकं ते पतन्ति; नावेक्षन्ते वर्षपूगान् अनेकान् </div>
<div class="sloka" id="85_sloka8"> <a href="85.htm#85_sloka8">8 </a> <br>ṣaṣṭiṃ sahasrāṇi patanti vyomni; tathā aśītiṃ parivatsarāṇi<br>tān vai tudanti prapatataḥ prapātaṃ; bhīmā bhaumā rākṣasās tīkṣṇadaṃṣṭrāḥ<br>षष्टिं सहस्राणि पतन्ति व्योम्नि; तथा अशीतिं परिवत्सराणि <br>तान् वै तुदन्ति प्रपततः प्रपातं; भीमा भुमा राक्षसास् तीक्ष्णदंष्ट्राः </div>
<div class="sloka" id="85_sloka9"> <a href="85.htm#85_sloka9">9 </a> <br>[ā]<br>yad enasas te patatas tudanti; bhīmā bhaumā rākṣasās tīkṣṇadaṃṣṭrāḥ<br>kathaṃ bhavanti katham ābhavanti; kathaṃ bhūtā garbhabhūtā bhavanti<br>[ा] <br>यद् एनसस् ते पततस् तुदन्ति; भीमा भुमा राक्षसास् तीक्ष्णदंष्ट्राः <br>कथं भवन्ति कथम् आभवन्ति; कथं भूता गर्भभूता भवन्ति </div>
<div class="sloka" id="85_sloka10"> <a href="85.htm#85_sloka10">10 </a> <br>[y]<br>asraṃ retaḥ puṣpaphalānupṛktam; anveti tad vai puruṣeṇa sṛṣṭam<br>sa vai tasyā raja āpadyate vai; sa garbhabhūtaḥ samupaiti tatra<br>[य्] <br>अस्रं रेतः पुष्पफलानुपृक्तम्; अन्वेति तद् वै पुरुषेण सृष्टम् <br>स वै तस्या रज आपद्यते वै; स गर्भभूतः समुपैति तत्र </div>
<div class="sloka" id="85_sloka11"> <a href="85.htm#85_sloka11">11 </a> <br>vanaspatīṃś cauṣadhīś cāviśanti; apo vāyuṃ pṛthivīṃ cāntarikṣam<br>catuṣpadaṃ dvipadaṃ cāpi sarvam; evaṃ bhūtā garbhabhūtā bhavanti<br>वनस्पतींश् चुषधीश् चाविशन्ति; अपो वायुं पृथिवीं चान्तरिक्षम् <br>चतुष्पदं द्विपदं चापि सर्वम्; एवं भूता गर्भभूता भवन्ति </div>
<div class="sloka" id="85_sloka12"> <a href="85.htm#85_sloka12">12 </a> <br>[ā]<br>anyad vapur vidadhātīha garbha; utāho svit svena kāmena yāti<br>āpadyamāno narayonim etām; ācakṣva me saṃśayāt prabravīmi<br>[ा] <br>अन्यद् वपुर् विदधातीह गर्भ; उताहो स्वित् स्वेन कामेन याति <br>आपद्यमानो नरयोनिम् एताम्; आचक्ष्व मे संशयात् प्रब्रवीमि </div>
<div class="sloka" id="85_sloka13"> <a href="85.htm#85_sloka13">13 </a> <br>śarīradehādi samucchrayaṃ ca; cakṣuḥ śrotre labhate kena saṃjñām<br>etat tattvaṃ sarvam ācakṣva pṛṣṭaḥ; kṣetrajñaṃ tvāṃ tāta manyāma sarve<br>शरीरदेहादि समुच्छ्रयं च; चक्षुः श्रोत्रे लभते केन संज्ञाम् <br>एतत् तत्त्वं सर्वम् आचक्ष्व पृष्टः; क्षेत्रज्ञं त्वां तात मन्याम सर्वे </div>
<div class="sloka" id="85_sloka14"> <a href="85.htm#85_sloka14">14 </a> <br>[y]<br>vāyuḥ samutkarṣati garbhayonim; ṛtau retaḥ puṣparasānupṛktam<br>sa tatra tanmātra kṛtādhikāraḥ; krameṇa saṃvardhayatīha garbham<br>[य्] <br>वायुः समुत्कर्षति गर्भयोनिम्; ऋतु रेतः पुष्परसानुपृक्तम् <br>स तत्र तन्मात्र कृताधिकारः; क्रमेण संवर्धयतीह गर्भम् </div>
<div class="sloka" id="85_sloka15"> <a href="85.htm#85_sloka15">15 </a> <br>sa jāyamāno vigṛhīta gātraḥ; ṣaḍ jñānaniṣṭhāyatano manuṣyaḥ<br>sa śrotrābhyāṃ vedayatīha śabdaṃ; sarvaṃ rūpaṃ paśyati cakṣuṣā ca<br>स जायमानो विगृहीत गात्रः; षड् ज्ञाननिष्ठायतनो मनुष्यः <br>स श्रोत्राभ्यां वेदयतीह शब्दं; सर्वं रूपं पश्यति चक्षुषा च </div>
<div class="sloka" id="85_sloka16"> <a href="85.htm#85_sloka16">16 </a> <br>ghrāṇena gandhaṃ jihvayātho rasaṃ ca; tvacā sparśaṃ manasā veda bhāvam<br>ity aṣṭakehopacitiṃ ca viddhi; mahātmanaḥ prāṇabhṛtaḥ śarīre<br>घ्राणेन गन्धं जिह्वयाथो रसं च; त्वचा स्पर्शं मनसा वेद भावम् <br>इत्य् अष्टकेहोपचितिं च विद्धि; महात्मनः प्राणभृतः शरीरे </div>
<div class="sloka" id="85_sloka17"> <a href="85.htm#85_sloka17">17 </a> <br>[ā]<br>yaḥ saṃsthitaḥ puruṣo dahyate vā; nikhanyate vāpi nighṛṣyate vā<br>abhāva bhūtaḥ sa vināśam etya; kenātmānaṃ cetayate purastāt<br>[ा] <br>यः संस्थितः पुरुषो दह्यते वा; निखन्यते वापि निघृष्यते वा <br>अभाव भूतः स विनाशम् एत्य; केनात्मानं चेतयते पुरस्तात् </div>
<div class="sloka" id="85_sloka18"> <a href="85.htm#85_sloka18">18 </a> <br>[y]<br>hitvā so 'sūn suptavan niṣṭhanitvā; purodhāya sukṛtaṃ duṣkṛtaṃ ca<br>anyāṃ yoniṃ pavanāgrānusārī; hitvā dehaṃ bhajate rājasiṃha<br>[य्] <br>हित्वा सो 'सून् सुप्तवन् निष्ठनित्वा; पुरोधाय सुकृतं दुष्कृतं च <br>अन्यां योनिं पवनाग्रानुसारी; हित्वा देहं भजते राजसिंह </div>
<div class="sloka" id="85_sloka19"> <a href="85.htm#85_sloka19">19 </a> <br>puṇyāṃ yoniṃ puṇyakṛto vrajanti; pāpāṃ yoniṃ pāpakṛto vrajanti<br>kīṭāḥ pataṃgāś ca bhavanti pāpā; na me vivakṣāsti mahānubhāva<br>पुण्यां योनिं पुण्यकृतो व्रजन्ति; पापां योनिं पापकृतो व्रजन्ति <br>कीटाः पतंगाश् च भवन्ति पापा; न मे विवक्षास्ति महानुभाव </div>
<div class="sloka" id="85_sloka20"> <a href="85.htm#85_sloka20">20 </a> <br>catuṣpadā dvipadāḥ ṣaṭpadāś ca; tathā bhūtā garbhabhūtā bhavanti<br>ākhyātam etan nikhilena sarvaṃ; bhūyas tu kiṃ pṛcchasi rājasiṃha<br>चतुष्पदा द्विपदाः षट्पदाश् च; तथा भूता गर्भभूता भवन्ति <br>आख्यातम् एतन् निखिलेन सर्वं; भूयस् तु किं पृच्छसि राजसिंह </div>
<div class="sloka" id="85_sloka21"> <a href="85.htm#85_sloka21">21 </a> <br>[ā]<br>kiṃsvit kṛtvā labhate tāta lokān; martyaḥ śreṣṭhāṃs tapasā vidyayā vā<br>tan me pṛṣṭaḥ śaṃsa sarvaṃ yathāvac; chubhāṁl lokān yena gacchet krameṇa<br>[ा] <br>किंस्वित् कृत्वा लभते तात लोकान्; मर्त्यः श्रेष्ठांस् तपसा विद्यया वा <br>तन् मे पृष्टः शंस सर्वं यथावच्; छुभाṁल् लोकान् येन गच्छेत् क्रमेण </div>
<div class="sloka" id="85_sloka22"> <a href="85.htm#85_sloka22">22 </a> <br>[y]<br>tapaś ca dānaṃ ca śamo damaś ca; hrīr ārjavaṃ sarvabhūtānukampā<br>naśyanti mānena tamo 'bhibhūtāḥ; puṃsaḥ sadaiveti vadanti santaḥ<br>[य्] <br>तपश् च दानं च शमो दमश् च; ह्रीर् आर्जवं सर्वभूतानुकम्पा <br>नश्यन्ति मानेन तमो 'भिभूताः; पुंसः सदैवेति वदन्ति सन्तः </div>
<div class="sloka" id="85_sloka23"> <a href="85.htm#85_sloka23">23 </a> <br>adhīyānaḥ paṇḍitaṃ manyamāno; yo vidyayā hanti yaśaḥ pareṣām<br>tasyāntavantaś ca bhavanti lokā; na cāsya tad brahma phalaṃ dadāti<br>अधीयानः पण्डितं मन्यमानो; यो विद्यया हन्ति यशः परेषाम् <br>तस्यान्तवन्तश् च भवन्ति लोका; न चास्य तद् ब्रह्म फलं ददाति </div>
<div class="sloka" id="85_sloka24"> <a href="85.htm#85_sloka24">24 </a> <br>catvāri karmāṇy abhayaṃkarāṇi; bhayaṃ prayacchanty ayathā kṛtāni<br>mānāgnihotram uta mānamaunaṃ; mānenādhītam uta mānayajñaḥ<br>चत्वारि कर्माण्य् अभयंकराणि; भयं प्रयच्छन्त्य् अयथा कृतानि <br>मानाग्निहोत्रम् उत मानमुनं; मानेनाधीतम् उत मानयज्ञः </div>
<div class="sloka" id="85_sloka25"> <a href="85.htm#85_sloka25">25 </a> <br>na mānyamāno mudam ādadīta; na saṃtāpaṃ prāpnuyāc cāvamānāt<br>santaḥ sataḥ pūjayantīha loke; nāsādhavaḥ sādhubuddhiṃ labhante<br>न मान्यमानो मुदम् आददीत; न संतापं प्राप्नुयाच् चावमानात् <br>सन्तः सतः पूजयन्तीह लोके; नासाधवः साधुबुद्धिं लभन्ते </div>
<div class="sloka" id="85_sloka26"> <a href="85.htm#85_sloka26">26 </a> <br>iti dadyād iti yajed ity adhīyīta me vratam<br>ity asminn abhayāny āhus tāni varjyāni nityaśaḥ<br>इति दद्याद् इति यजेद् इत्य् अधीयीत मे व्रतम् <br>इत्य् अस्मिन्न् अभयान्य् आहुस् तानि वर्ज्यानि नित्यशः </div></body></html>