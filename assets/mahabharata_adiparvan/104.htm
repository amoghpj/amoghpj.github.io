<html><body><div class="sloka" id="104_sloka1"> <a href="104.htm#104_sloka1">1 </a> <br>[v]<br>śūro nāma yaduśreṣṭho vasudeva pitābhavat<br>tasya kanyā pṛthā nāma rūpeṇāsadṛśī bhuvi<br>[व्] <br>शूरो नाम यदुश्रेष्ठो वसुदेव पिताभवत् <br>तस्य कन्या पृथा नाम रूपेणासदृशी भुवि </div>
<div class="sloka" id="104_sloka2"> <a href="104.htm#104_sloka2">2 </a> <br>paitṛṣvaseyāya sa tām anapatyāya vīryavān<br>agryam agre pratijñāya svasyāpatyasya vīryavān<br>पैतृष्वसेयाय स ताम् अनपत्याय वीर्यवान् <br>अग्र्यम् अग्रे प्रतिज्ञाय स्वस्यापत्यस्य वीर्यवान् </div>
<div class="sloka" id="104_sloka3"> <a href="104.htm#104_sloka3">3 </a> <br>agrajāteti tāṃ kanyām agryānugraha kāṅkṣiṇe<br>pradadau kuntibhojāya sakhā sakhye mahātmane<br>अग्रजातेति तां कन्याम् अग्र्यानुग्रह काङ्क्षिणे <br>प्रददु कुन्तिभोजाय सखा सख्ये महात्मने </div>
<div class="sloka" id="104_sloka4"> <a href="104.htm#104_sloka4">4 </a> <br>sā niyuktā pitur gehe devatātithipūjane<br>ugraṃ paryacarad ghoraṃ brāhmaṇaṃ saṃśitavratam<br>सा नियुक्ता पितुर् गेहे देवतातिथिपूजने <br>उग्रं पर्यचरद् घोरं ब्राह्मणं संशितव्रतम् </div>
<div class="sloka" id="104_sloka5"> <a href="104.htm#104_sloka5">5 </a> <br>nigūḍha niścayaṃ dharme yaṃ taṃ durvāsasaṃ viduḥ<br>tam ugraṃ saṃśitātmānaṃ sarvayatnair atoṣayat<br>निगूढ निश्चयं धर्मे यं तं दुर्वाससं विदुः <br>तम् उग्रं संशितात्मानं सर्वयत्नैर् अतोषयत् </div>
<div class="sloka" id="104_sloka6"> <a href="104.htm#104_sloka6">6 </a> <br>tasyai sa pradadau mantram āpad dharmānvavekṣayā<br>abhicārābhisaṃyuktam abravīc caiva tāṃ muniḥ<br>तस्यै स प्रददु मन्त्रम् आपद् धर्मान्ववेक्षया <br>अभिचाराभिसंयुक्तम् अब्रवीच् चैव तां मुनिः </div>
<div class="sloka" id="104_sloka7"> <a href="104.htm#104_sloka7">7 </a> <br>yaṃ yaṃ devaṃ tvam etena mantreṇāvāhayiṣyasi<br>tasya tasya prasādena putras tava bhaviṣyati<br>यं यं देवं त्वम् एतेन मन्त्रेणावाहयिष्यसि <br>तस्य तस्य प्रसादेन पुत्रस् तव भविष्यति </div>
<div class="sloka" id="104_sloka8"> <a href="104.htm#104_sloka8">8 </a> <br>tathoktā sā tu vipreṇa tena kautūhalāt tadā<br>kanyā satī devam arkam ājuhāva yaśasvinī<br>तथोक्ता सा तु विप्रेण तेन कुतूहलात् तदा <br>कन्या सती देवम् अर्कम् आजुहाव यशस्विनी </div>
<div class="sloka" id="104_sloka9"> <a href="104.htm#104_sloka9">9 </a> <br>sā dadarśa tam āyāntaṃ bhāskaraṃ lokabhāvanam<br>vismitā cānavadyāṅgī dṛṣṭvā tan mahad adbhutam<br>सा ददर्श तम् आयान्तं भास्करं लोकभावनम् <br>विस्मिता चानवद्याङ्गी दृष्ट्वा तन् महद् अद्भुतम् </div>
<div class="sloka" id="104_sloka10"> <a href="104.htm#104_sloka10">10 </a> <br>prakāśakarmā tapanas tasyāṃ garbhaṃ dadhau tataḥ<br>ajījanat tato vīraṃ sarvaśastrabhṛtāṃ varam<br>āmuktakavacaḥ śrīmān devagarbhaḥ śriyāvṛtaḥ<br>प्रकाशकर्मा तपनस् तस्यां गर्भं दधु ततः <br>अजीजनत् ततो वीरं सर्वशस्त्रभृतां वरम् <br>आमुक्तकवचः श्रीमान् देवगर्भः श्रियावृतः </div>
<div class="sloka" id="104_sloka11"> <a href="104.htm#104_sloka11">11 </a> <br>sahajaṃ kavacaṃ bibhrat kuṇḍaloddyotitānanaḥ<br>ajāyata sutaḥ karṇaḥ sarvalokeṣu viśrutaḥ<br>सहजं कवचं बिभ्रत् कुण्डलोद्द्योतिताननः <br>अजायत सुतः कर्णः सर्वलोकेषु विश्रुतः </div>
<div class="sloka" id="104_sloka12"> <a href="104.htm#104_sloka12">12 </a> <br>prādāc ca tasyāḥ kanyātvaṃ punaḥ sa paramadyutiḥ<br>dattvā ca dadatāṃ śreṣṭho divam ācakrame tataḥ<br>प्रादाच् च तस्याः कन्यात्वं पुनः स परमद्युतिः <br>दत्त्वा च ददतां श्रेष्ठो दिवम् आचक्रमे ततः </div>
<div class="sloka" id="104_sloka13"> <a href="104.htm#104_sloka13">13 </a> <br>gūhamānāpacāraṃ taṃ bandhupakṣa bhayāt tadā<br>utsasarja jale kuntī taṃ kumāraṃ salakṣaṇam<br>गूहमानापचारं तं बन्धुपक्ष भयात् तदा <br>उत्ससर्ज जले कुन्ती तं कुमारं सलक्षणम् </div>
<div class="sloka" id="104_sloka14"> <a href="104.htm#104_sloka14">14 </a> <br>tam utsṛṣṭaṃ tadā garbhaṃ rādhā bhartā mahāyaśāḥ<br>putratve kalpayām āsa sabhāryaḥ sūtanandanaḥ<br>तम् उत्सृष्टं तदा गर्भं राधा भर्ता महायशाः <br>पुत्रत्वे कल्पयाम् आस सभार्यः सूतनन्दनः </div>
<div class="sloka" id="104_sloka15"> <a href="104.htm#104_sloka15">15 </a> <br>nāmadheyaṃ ca cakrāte tasya bālasya tāv ubhau<br>vasunā saha jāto 'yaṃ vasu ṣeṇo bhavatv iti<br>नामधेयं च चक्राते तस्य बालस्य ताव् उभु <br>वसुना सह जातो 'यं वसु षेणो भवत्व् इति </div>
<div class="sloka" id="104_sloka16"> <a href="104.htm#104_sloka16">16 </a> <br>sa vardhāmāno balavān sarvāstreṣūdyato 'bhavat<br>ā pṛṣṭhatāpād ādityam upatasthe sa vīryavān<br>स वर्धामानो बलवान् सर्वास्त्रेषूद्यतो 'भवत् <br>आ पृष्ठतापाद् आदित्यम् उपतस्थे स वीर्यवान् </div>
<div class="sloka" id="104_sloka17"> <a href="104.htm#104_sloka17">17 </a> <br>yasmin kāle japann āste sa vīraḥ satyasaṃgaraḥ<br>nādeyaṃ brāhmaṇeṣv āsīt tasmin kāle mahātmanaḥ<br>यस्मिन् काले जपन्न् आस्ते स वीरः सत्यसंगरः <br>नादेयं ब्राह्मणेष्व् आसीत् तस्मिन् काले महात्मनः </div>
<div class="sloka" id="104_sloka18"> <a href="104.htm#104_sloka18">18 </a> <br>tam indro brāhmaṇo bhūtvā bhikṣārthaṃ bhūtabhāvanaḥ<br>kuṇḍale prārthayām āsa kavacaṃ ca mahādyutiḥ<br>तम् इन्द्रो ब्राह्मणो भूत्वा भिक्षार्थं भूतभावनः <br>कुण्डले प्रार्थयाम् आस कवचं च महाद्युतिः </div>
<div class="sloka" id="104_sloka19"> <a href="104.htm#104_sloka19">19 </a> <br>utkṛtya vimanāḥ svāṅgāt kavacaṃ rudhirasravam<br>karṇas tu kuṇḍale chittvā prāyacchat sa kṛtāñjaliḥ<br>उत्कृत्य विमनाः स्वाङ्गात् कवचं रुधिरस्रवम् <br>कर्णस् तु कुण्डले छित्त्वा प्रायच्छत् स कृताञ्जलिः </div>
<div class="sloka" id="104_sloka20"> <a href="104.htm#104_sloka20">20 </a> <br>śaktiṃ tasmai dadau śakro vismito vākyam abravīt<br>devāsuramanuṣyāṇāṃ gandharvoragarakṣasām<br>yasmai kṣepsyasi ruṣṭaḥ san so 'nayā na bhaviṣyati<br>शक्तिं तस्मै ददु शक्रो विस्मितो वाक्यम् अब्रवीत् <br>देवासुरमनुष्याणां गन्धर्वोरगरक्षसाम् <br>यस्मै क्षेप्स्यसि रुष्टः सन् सो 'नया न भविष्यति </div></body></html>