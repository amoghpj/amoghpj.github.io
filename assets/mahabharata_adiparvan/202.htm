<html><body><div class="sloka" id="202_sloka1"> <a href="202.htm#202_sloka1">1 </a> <br>[nārada]<br>utsave vṛttamātre tu trailokyākāṅkṣiṇāv ubhau<br>mantrayitvā tataḥ senāṃ tāv ājñāpayatāṃ tadā<br>[नारद] <br>उत्सवे वृत्तमात्रे तु त्रैलोक्याकाङ्क्षिणाव् उभु <br>मन्त्रयित्वा ततः सेनां ताव् आज्ञापयतां तदा </div>
<div class="sloka" id="202_sloka2"> <a href="202.htm#202_sloka2">2 </a> <br>suhṛdbhir abhyanujñātau daitya vṛddhaiś ca mantribhiḥ<br>kṛtvā prāsthānikaṃ rātrau maghāsu yayatus tadā<br>सुहृद्भिर् अभ्यनुज्ञातु दैत्य वृद्धैश् च मन्त्रिभिः <br>कृत्वा प्रास्थानिकं रात्रु मघासु ययतुस् तदा </div>
<div class="sloka" id="202_sloka3"> <a href="202.htm#202_sloka3">3 </a> <br>gadā paṭṭiśadhāriṇyā śūlamudgara hastayā<br>prasthitau sahadharmiṇyā mahatyā daitya senayā<br>गदा पट्टिशधारिण्या शूलमुद्गर हस्तया <br>प्रस्थितु सहधर्मिण्या महत्या दैत्य सेनया </div>
<div class="sloka" id="202_sloka4"> <a href="202.htm#202_sloka4">4 </a> <br>maṅgalaiḥ stutibhiś cāpi vijayapratisaṃhitaiḥ<br>cāraṇaiḥ stūyamānau tu jagmatuḥ parayā mudā<br>मङ्गलैः स्तुतिभिश् चापि विजयप्रतिसंहितैः <br>चारणैः स्तूयमानु तु जग्मतुः परया मुदा </div>
<div class="sloka" id="202_sloka5"> <a href="202.htm#202_sloka5">5 </a> <br>tāv antarikṣam utpatya daityau kāmagamāv ubhau<br>devānām eva bhavanaṃ jagmatur yuddhadurmadau<br>ताव् अन्तरिक्षम् उत्पत्य दैत्यु कामगमाव् उभु <br>देवानाम् एव भवनं जग्मतुर् युद्धदुर्मदु </div>
<div class="sloka" id="202_sloka6"> <a href="202.htm#202_sloka6">6 </a> <br>tayor āgamanaṃ jñātvā varadānaṃ ca tat prabhoḥ<br>hitvā triviṣṭapaṃ jagmur brahmalokaṃ tataḥ surāḥ<br>तयोर् आगमनं ज्ञात्वा वरदानं च तत् प्रभोः <br>हित्वा त्रिविष्टपं जग्मुर् ब्रह्मलोकं ततः सुराः </div>
<div class="sloka" id="202_sloka7"> <a href="202.htm#202_sloka7">7 </a> <br>tān indralokaṃ nirjitya yakṣarakṣogaṇāṃs tathā<br>khecarāṇy api bhūtāni jigyatus tīvravikramau<br>तान् इन्द्रलोकं निर्जित्य यक्षरक्षोगणांस् तथा <br>खेचराण्य् अपि भूतानि जिग्यतुस् तीव्रविक्रमु </div>
<div class="sloka" id="202_sloka8"> <a href="202.htm#202_sloka8">8 </a> <br>antar bhūmigatān nāgāñ jitvā tau ca mahāsurau<br>samudravāsinaḥ sarvān mleccha jātīn vijigyatuḥ<br>अन्तर् भूमिगतान् नागाञ् जित्वा तु च महासुरु <br>समुद्रवासिनः सर्वान् म्लेच्छ जातीन् विजिग्यतुः </div>
<div class="sloka" id="202_sloka9"> <a href="202.htm#202_sloka9">9 </a> <br>tataḥ sarvāṃ mahīṃ jetum ārabdhāv ugraśāsanau<br>sainikāṃś ca samāhūya sutīkṣṇāṃ vācam ūcatuḥ<br>ततः सर्वां महीं जेतुम् आरब्धाव् उग्रशासनु <br>सैनिकांश् च समाहूय सुतीक्ष्णां वाचम् ऊचतुः </div>
<div class="sloka" id="202_sloka10"> <a href="202.htm#202_sloka10">10 </a> <br>rājarṣayo mahāyajñair havyakavyair dvijātayaḥ<br>tejobalaṃ ca devānāṃ vardhayanti śriyaṃ tathā<br>राजर्षयो महायज्ञैर् हव्यकव्यैर् द्विजातयः <br>तेजोबलं च देवानां वर्धयन्ति श्रियं तथा </div>
<div class="sloka" id="202_sloka11"> <a href="202.htm#202_sloka11">11 </a> <br>teṣām evaṃ pravṛddhānāṃ sarveṣām asuradviṣām<br>saṃbhūya sarvair asmābhiḥ kāryaḥ sarvātmanā vadhaḥ<br>तेषाम् एवं प्रवृद्धानां सर्वेषाम् असुरद्विषाम् <br>संभूय सर्वैर् अस्माभिः कार्यः सर्वात्मना वधः </div>
<div class="sloka" id="202_sloka12"> <a href="202.htm#202_sloka12">12 </a> <br>evaṃ sarvān samādiśya pūrvatīre mahodadheḥ<br>krūrāṃ matiṃ samāsthāya jagmatuḥ sarvato mukham<br>एवं सर्वान् समादिश्य पूर्वतीरे महोदधेः <br>क्रूरां मतिं समास्थाय जग्मतुः सर्वतो मुखम् </div>
<div class="sloka" id="202_sloka13"> <a href="202.htm#202_sloka13">13 </a> <br>yajñair yajante ye ke cid yājananti ca ye dvijāḥ<br>tān sarvān prasabhaṃ dṛṣṭvā balinau jaghnatus tadā<br>यज्ञैर् यजन्ते ये के चिद् याजनन्ति च ये द्विजाः <br>तान् सर्वान् प्रसभं दृष्ट्वा बलिनु जघ्नतुस् तदा </div>
<div class="sloka" id="202_sloka14"> <a href="202.htm#202_sloka14">14 </a> <br>āśrameṣv agnihotrāṇi ṛṣīṇāṃ bhāvitātmanām<br>gṛhītvā prakṣipanty apsu viśrabdhāḥ sainikās tayoḥ<br>आश्रमेष्व् अग्निहोत्राणि ऋषीणां भावितात्मनाम् <br>गृहीत्वा प्रक्षिपन्त्य् अप्सु विश्रब्धाः सैनिकास् तयोः </div>
<div class="sloka" id="202_sloka15"> <a href="202.htm#202_sloka15">15 </a> <br>tapodhanaiś ca ye śāpāḥ kruddhair uktā mahātmabhiḥ<br>nākrāmanti tayos te 'pi varadānena jṛmbhatoḥ<br>तपोधनैश् च ये शापाः क्रुद्धैर् उक्ता महात्मभिः <br>नाक्रामन्ति तयोस् ते 'पि वरदानेन जृम्भतोः </div>
<div class="sloka" id="202_sloka16"> <a href="202.htm#202_sloka16">16 </a> <br>nākrāmanti yadā śāpā bāṇā muktāḥ śilāsv iva<br>niyamāṃs tadā parityajya vyadravanta dvijātayaḥ<br>नाक्रामन्ति यदा शापा बाणा मुक्ताः शिलास्व् इव <br>नियमांस् तदा परित्यज्य व्यद्रवन्त द्विजातयः </div>
<div class="sloka" id="202_sloka17"> <a href="202.htm#202_sloka17">17 </a> <br>pṛthivyāṃ ye tapaḥsiddhā dāntāḥ śama parāyaṇāḥ<br>tayor bhayād dudruvus te vainateyād ivoragāḥ<br>पृथिव्यां ये तपःसिद्धा दान्ताः शम परायणाः <br>तयोर् भयाद् दुद्रुवुस् ते वैनतेयाद् इवोरगाः </div>
<div class="sloka" id="202_sloka18"> <a href="202.htm#202_sloka18">18 </a> <br>mathitair āśramair bhagnair vikīrṇakalaśasruvaiḥ<br>śūnyam āsīj jagat sarvaṃ kāleneva hataṃ yathā<br>मथितैर् आश्रमैर् भग्नैर् विकीर्णकलशस्रुवैः <br>शून्यम् आसीज् जगत् सर्वं कालेनेव हतं यथा </div>
<div class="sloka" id="202_sloka19"> <a href="202.htm#202_sloka19">19 </a> <br>rājarṣibhir adṛśyadbhir ṛṣibhiś ca mahāsurau<br>ubhau viniścayaṃ kṛtvā vikurvāte vadhaiṣiṇau<br>राजर्षिभिर् अदृश्यद्भिर् ऋषिभिश् च महासुरु <br>उभु विनिश्चयं कृत्वा विकुर्वाते वधैषिणु </div>
<div class="sloka" id="202_sloka20"> <a href="202.htm#202_sloka20">20 </a> <br>prabhinnakaraṭau mattau bhūtvā kuñjararūpiṇau<br>saṃlīnān api durgeṣu ninyatur yamasādanam<br>प्रभिन्नकरटु मत्तु भूत्वा कुञ्जररूपिणु <br>संलीनान् अपि दुर्गेषु निन्यतुर् यमसादनम् </div>
<div class="sloka" id="202_sloka21"> <a href="202.htm#202_sloka21">21 </a> <br>siṃhau bhūtvā punar vyāghrau punaś cāntar hitāv ubhau<br>tais tair upāyais tau krūdāv ṛṣīn dṛṣṭvā nijaghnatuḥ<br>सिंहु भूत्वा पुनर् व्याघ्रु पुनश् चान्तर् हिताव् उभु <br>तैस् तैर् उपायैस् तु क्रूदाव् ऋषीन् दृष्ट्वा निजघ्नतुः </div>
<div class="sloka" id="202_sloka22"> <a href="202.htm#202_sloka22">22 </a> <br>nivṛttayajñasvādhyāyā praṇaṣṭanṛpatidvijā<br>utsannotsava yajñā ca babhūva vasudhā tadā<br>निवृत्तयज्ञस्वाध्याया प्रणष्टनृपतिद्विजा <br>उत्सन्नोत्सव यज्ञा च बभूव वसुधा तदा </div>
<div class="sloka" id="202_sloka23"> <a href="202.htm#202_sloka23">23 </a> <br>hāhābhūtā bhayārtā ca nivṛttavipaṇāpaṇā<br>nivṛttadevakāryā ca puṇyodvāha vivarjitā<br>हाहाभूता भयार्ता च निवृत्तविपणापणा <br>निवृत्तदेवकार्या च पुण्योद्वाह विवर्जिता </div>
<div class="sloka" id="202_sloka24"> <a href="202.htm#202_sloka24">24 </a> <br>nivṛttakṛṣigorakṣā vidhvastanagarāśramā<br>asthi kaṅkāla saṃkīrṇā bhūr babhūvogra darśanā<br>निवृत्तकृषिगोरक्षा विध्वस्तनगराश्रमा <br>अस्थि कङ्काल संकीर्णा भूर् बभूवोग्र दर्शना </div>
<div class="sloka" id="202_sloka25"> <a href="202.htm#202_sloka25">25 </a> <br>nivṛttapitṛkāryaṃ ca nirvaṣaṭkāramaṅgalam<br>jagat pratibhayākāraṃ duṣprekṣyam abhavat tadā<br>निवृत्तपितृकार्यं च निर्वषट्कारमङ्गलम् <br>जगत् प्रतिभयाकारं दुष्प्रेक्ष्यम् अभवत् तदा </div>
<div class="sloka" id="202_sloka26"> <a href="202.htm#202_sloka26">26 </a> <br>candrādityau grahās tārā nakṣatrāṇi divaukasaḥ<br>jagmur viṣādaṃ tat karma dṛṣṭvā sundopasundayoḥ<br>चन्द्रादित्यु ग्रहास् तारा नक्षत्राणि दिवुकसः <br>जग्मुर् विषादं तत् कर्म दृष्ट्वा सुन्दोपसुन्दयोः </div></body></html>