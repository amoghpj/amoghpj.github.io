<html><body><div class="sloka" id="141_sloka1"> <a href="141.htm#141_sloka1">1 </a> <br>[vai]<br>bhīmasenas tu taṃ dṛṣṭvā rākṣasaṃ prahasann iva<br>bhaginīṃ prati saṃkruddham idaṃ vacanam abravīt<br>[वै] <br>भीमसेनस् तु तं दृष्ट्वा राक्षसं प्रहसन्न् इव <br>भगिनीं प्रति संक्रुद्धम् इदं वचनम् अब्रवीत् </div>
<div class="sloka" id="141_sloka2"> <a href="141.htm#141_sloka2">2 </a> <br>kiṃ te hiḍimba etair vā sukhasuptaiḥ prabodhitaiḥ<br>mām āsādaya durbuddhe tarasā tvaṃ narāśana<br>किं ते हिडिम्ब एतैर् वा सुखसुप्तैः प्रबोधितैः <br>माम् आसादय दुर्बुद्धे तरसा त्वं नराशन </div>
<div class="sloka" id="141_sloka3"> <a href="141.htm#141_sloka3">3 </a> <br>mayy eva praharaihi tvaṃ na striyaṃ hantum arhasi<br>viśeṣato 'napakṛte pareṇāpakṛte sati<br>मय्य् एव प्रहरैहि त्वं न स्त्रियं हन्तुम् अर्हसि <br>विशेषतो 'नपकृते परेणापकृते सति </div>
<div class="sloka" id="141_sloka4"> <a href="141.htm#141_sloka4">4 </a> <br>na hīyaṃ svavaśā bālā kāmayaty adya mām iha<br>coditaiṣā hy anaṅgena śarīrāntara cāriṇā<br>bhaginī tava durbuddhe rākṣasānāṃ yaśohara<br>न हीयं स्ववशा बाला कामयत्य् अद्य माम् इह <br>चोदितैषा ह्य् अनङ्गेन शरीरान्तर चारिणा <br>भगिनी तव दुर्बुद्धे राक्षसानां यशोहर </div>
<div class="sloka" id="141_sloka5"> <a href="141.htm#141_sloka5">5 </a> <br>tvan niyogena caiveyaṃ rūpaṃ mama samīkṣya ca<br>kāmayaty adya māṃ bhīrur naiṣā dūṣayate kulam<br>त्वन् नियोगेन चैवेयं रूपं मम समीक्ष्य च <br>कामयत्य् अद्य मां भीरुर् नैषा दूषयते कुलम् </div>
<div class="sloka" id="141_sloka6"> <a href="141.htm#141_sloka6">6 </a> <br>anaṅgena kṛte doṣe nemāṃ tvam iha rākṣasa<br>mayi tiṣṭhati duṣṭātman na striyaṃ hantum arhasi<br>अनङ्गेन कृते दोषे नेमां त्वम् इह राक्षस <br>मयि तिष्ठति दुष्टात्मन् न स्त्रियं हन्तुम् अर्हसि </div>
<div class="sloka" id="141_sloka7"> <a href="141.htm#141_sloka7">7 </a> <br>samāgaccha mayā sārdham ekenaiko narāśana<br>aham eva nayiṣyāmi tvām adya yamasādanam<br>समागच्छ मया सार्धम् एकेनैको नराशन <br>अहम् एव नयिष्यामि त्वाम् अद्य यमसादनम् </div>
<div class="sloka" id="141_sloka8"> <a href="141.htm#141_sloka8">8 </a> <br>adya te talaniṣpiṣṭaṃ śiro rākṣasa dīryatām<br>kuñjarasyeva pādena viniṣpiṣṭaṃ balīyasaḥ<br>अद्य ते तलनिष्पिष्टं शिरो राक्षस दीर्यताम् <br>कुञ्जरस्येव पादेन विनिष्पिष्टं बलीयसः </div>
<div class="sloka" id="141_sloka9"> <a href="141.htm#141_sloka9">9 </a> <br>adya gātrāṇi kravyādāḥ śyenā gomāyavaś ca te<br>karṣantu bhuvi saṃhṛṣṭā nihatasya mayā mṛdhe<br>अद्य गात्राणि क्रव्यादाः श्येना गोमायवश् च ते <br>कर्षन्तु भुवि संहृष्टा निहतस्य मया मृधे </div>
<div class="sloka" id="141_sloka10"> <a href="141.htm#141_sloka10">10 </a> <br>kṣaṇenādya kariṣye 'ham idaṃ vanam akaṇṭakam<br>purastād dūṣitaṃ nityaṃ tvayā bhakṣayatā narān<br>क्षणेनाद्य करिष्ये 'हम् इदं वनम् अकण्टकम् <br>पुरस्ताद् दूषितं नित्यं त्वया भक्षयता नरान् </div>
<div class="sloka" id="141_sloka11"> <a href="141.htm#141_sloka11">11 </a> <br>adya tvāṃ bhaginī pāpakṛṣyamāṇaṃ mayā bhuvi<br>drakṣaty adripratīkāśaṃ siṃheneva mahādvipam<br>अद्य त्वां भगिनी पापकृष्यमाणं मया भुवि <br>द्रक्षत्य् अद्रिप्रतीकाशं सिंहेनेव महाद्विपम् </div>
<div class="sloka" id="141_sloka12"> <a href="141.htm#141_sloka12">12 </a> <br>nirābādhās tvayi hate mayā rākṣasapāṃsana<br>vanam etac cariṣyanti puruṣā vanacāriṇaḥ<br>निराबाधास् त्वयि हते मया राक्षसपांसन <br>वनम् एतच् चरिष्यन्ति पुरुषा वनचारिणः </div>
<div class="sloka" id="141_sloka13"> <a href="141.htm#141_sloka13">13 </a> <br>[hi]<br>garjitena vṛthā kiṃ te katthitena ca mānuṣa<br>kṛtvaitat karmaṇā sarvaṃ katthethā māciraṃ kṛthāḥ<br>[हि] <br>गर्जितेन वृथा किं ते कत्थितेन च मानुष <br>कृत्वैतत् कर्मणा सर्वं कत्थेथा माचिरं कृथाः </div>
<div class="sloka" id="141_sloka14"> <a href="141.htm#141_sloka14">14 </a> <br>balinaṃ manyase yac ca ātmānam aparākramam<br>jñāsyasy adya samāgamya mayātmānaṃ balādhikam<br>बलिनं मन्यसे यच् च आत्मानम् अपराक्रमम् <br>ज्ञास्यस्य् अद्य समागम्य मयात्मानं बलाधिकम् </div>
<div class="sloka" id="141_sloka15"> <a href="141.htm#141_sloka15">15 </a> <br>na tāvad etān hiṃsiṣye svapantv ete yathāsukham<br>eṣa tvām eva durbuddhe nihanmy adyāpriyaṃ vadam<br>न तावद् एतान् हिंसिष्ये स्वपन्त्व् एते यथासुखम् <br>एष त्वाम् एव दुर्बुद्धे निहन्म्य् अद्याप्रियं वदम् </div>
<div class="sloka" id="141_sloka16"> <a href="141.htm#141_sloka16">16 </a> <br>pītvā tavāsṛg gātrebhyas tataḥ paścād imān api<br>haniṣyāmi tataḥ paścād imāṃ vipriyakāriṇīm<br>पीत्वा तवासृग् गात्रेभ्यस् ततः पश्चाद् इमान् अपि <br>हनिष्यामि ततः पश्चाद् इमां विप्रियकारिणीम् </div>
<div class="sloka" id="141_sloka17"> <a href="141.htm#141_sloka17">17 </a> <br>[vai]<br>evam uktvā tato bāhuṃ pragṛhyā puruṣādakaḥ<br>abhyadhāvata saṃkruddho bhīmasenam ariṃdamam<br>[वै] <br>एवम् उक्त्वा ततो बाहुं प्रगृह्या पुरुषादकः <br>अभ्यधावत संक्रुद्धो भीमसेनम् अरिंदमम् </div>
<div class="sloka" id="141_sloka18"> <a href="141.htm#141_sloka18">18 </a> <br>tasyābhipatatas tūrṇaṃ bhīmo bhīmaparākramaḥ<br>vegena prahṛtaṃ bāhuṃ nijagrāha hasann iva<br>तस्याभिपततस् तूर्णं भीमो भीमपराक्रमः <br>वेगेन प्रहृतं बाहुं निजग्राह हसन्न् इव </div>
<div class="sloka" id="141_sloka19"> <a href="141.htm#141_sloka19">19 </a> <br>nigṛhya taṃ balād bhīmo visphurantaṃ cakarṣa ha<br>tasmād deśād dhanūṃṣy aṣṭau siṃhaḥ kṣudramṛgaṃ yathā<br>निगृह्य तं बलाद् भीमो विस्फुरन्तं चकर्ष ह <br>तस्माद् देशाद् धनूंष्य् अष्टु सिंहः क्षुद्रमृगं यथा </div>
<div class="sloka" id="141_sloka20"> <a href="141.htm#141_sloka20">20 </a> <br>tataḥ sa rākṣasaḥ kruddhaḥ pāṇḍavena balād dhṛtaḥ<br>bhīmasenaṃ samāliṅgya vyanadad bhairavaṃ ravam<br>ततः स राक्षसः क्रुद्धः पाण्डवेन बलाद् धृतः <br>भीमसेनं समालिङ्ग्य व्यनदद् भैरवं रवम् </div>
<div class="sloka" id="141_sloka21"> <a href="141.htm#141_sloka21">21 </a> <br>punar bhīmo balād enaṃ vicakarṣa mahābalaḥ<br>mā śabdaḥ sukhasuptānāṃ bhrātṝṇāṃ me bhaved iti<br>पुनर् भीमो बलाद् एनं विचकर्ष महाबलः <br>मा शब्दः सुखसुप्तानां भ्रातঘणां मे भवेद् इति </div>
<div class="sloka" id="141_sloka22"> <a href="141.htm#141_sloka22">22 </a> <br>anyonyaṃ tau samāsādya vicakarṣatur ojasā<br>rākṣaso bhīmasenaś ca vikramaṃ cakratuḥ param<br>अन्योन्यं तु समासाद्य विचकर्षतुर् ओजसा <br>राक्षसो भीमसेनश् च विक्रमं चक्रतुः परम् </div>
<div class="sloka" id="141_sloka23"> <a href="141.htm#141_sloka23">23 </a> <br>babhañjatur mahāvṛkṣāṁl latāś cākarṣatus tataḥ<br>mattāv iva susaṃrabdhau vāraṇau ṣaṣṭihāyanau<br>बभञ्जतुर् महावृक्षाṁल् लताश् चाकर्षतुस् ततः <br>मत्ताव् इव सुसंरब्धु वारणु षष्टिहायनु </div></body></html>