<html><body><div class="sloka" id="29_sloka1"> <a href="29.htm#29_sloka1">1 </a> <br>[s]<br>jāmbūnadamayo bhūtvā marīcivikacojjvalaḥ<br>praviveśa balāt pakṣī vārivega ivārṇavam<br>[स्] <br>जाम्बूनदमयो भूत्वा मरीचिविकचोज्ज्वलः <br>प्रविवेश बलात् पक्षी वारिवेग इवार्णवम् </div>
<div class="sloka" id="29_sloka2"> <a href="29.htm#29_sloka2">2 </a> <br>sacakraṃ kṣura paryantam apaśyad amṛtāntike<br>paribhramantam aniśaṃ tīkṣṇadhāram ayasmayam<br>सचक्रं क्षुर पर्यन्तम् अपश्यद् अमृतान्तिके <br>परिभ्रमन्तम् अनिशं तीक्ष्णधारम् अयस्मयम् </div>
<div class="sloka" id="29_sloka3"> <a href="29.htm#29_sloka3">3 </a> <br>jvalanārkaprabhaṃ ghoraṃ chedanaṃ somahāriṇām<br>ghorarūpaṃ tad atyarthaṃ yantraṃ devaiḥ sunirmitam<br>ज्वलनार्कप्रभं घोरं छेदनं सोमहारिणाम् <br>घोररूपं तद् अत्यर्थं यन्त्रं देवैः सुनिर्मितम् </div>
<div class="sloka" id="29_sloka4"> <a href="29.htm#29_sloka4">4 </a> <br>tasyāntaraṃ sa dṛṣṭvaiva paryavartata khecaraḥ<br>arāntareṇābhyapatat saṃkṣipyāṅgaṃ kṣaṇena ha<br>तस्यान्तरं स दृष्ट्वैव पर्यवर्तत खेचरः <br>अरान्तरेणाभ्यपतत् संक्षिप्याङ्गं क्षणेन ह </div>
<div class="sloka" id="29_sloka5"> <a href="29.htm#29_sloka5">5 </a> <br>adhaś cakrasya caivātra dīptānalasamadyutī<br>vidyujjihvau mahāghorau dīptāsyau dīptalocanau<br>अधश् चक्रस्य चैवात्र दीप्तानलसमद्युती <br>विद्युज्जिह्वु महाघोरु दीप्तास्यु दीप्तलोचनु </div>
<div class="sloka" id="29_sloka6"> <a href="29.htm#29_sloka6">6 </a> <br>cakṣur viṣau mahāvīryau nityakruddhau tarasvinau<br>rakṣārtham evāmṛtasya dadarśa bhujagottamau<br>चक्षुर् विषु महावीर्यु नित्यक्रुद्धु तरस्विनु <br>रक्षार्थम् एवामृतस्य ददर्श भुजगोत्तमु </div>
<div class="sloka" id="29_sloka7"> <a href="29.htm#29_sloka7">7 </a> <br>sadā saṃrabdha nayanau sadā cānimiṣekṣaṇau<br>tayor eko 'pi yaṃ paśyet sa tūrṇaṃ bhasmasād bhavet<br>सदा संरब्ध नयनु सदा चानिमिषेक्षणु <br>तयोर् एको 'पि यं पश्येत् स तूर्णं भस्मसाद् भवेत् </div>
<div class="sloka" id="29_sloka8"> <a href="29.htm#29_sloka8">8 </a> <br>tayoś cakṣūṃṣi rajasā suparṇas tūrṇam āvṛṇot<br>adṛṣṭarūpas tau cāpi sarvataḥ paryakālayat<br>तयोश् चक्षूंषि रजसा सुपर्णस् तूर्णम् आवृणोत् <br>अदृष्टरूपस् तु चापि सर्वतः पर्यकालयत् </div>
<div class="sloka" id="29_sloka9"> <a href="29.htm#29_sloka9">9 </a> <br>tayor aṅge samākramya vainateyo 'ntarikṣagaḥ<br>āchinat tarasā madhye somam abhyadravat tataḥ<br>तयोर् अङ्गे समाक्रम्य वैनतेयो 'न्तरिक्षगः <br>आछिनत् तरसा मध्ये सोमम् अभ्यद्रवत् ततः </div>
<div class="sloka" id="29_sloka10"> <a href="29.htm#29_sloka10">10 </a> <br>samutpāṭyāmṛtaṃ tat tu vainateyas tato balī<br>utpapāta javenaiva yantram unmathya vīryavān<br>समुत्पाट्यामृतं तत् तु वैनतेयस् ततो बली <br>उत्पपात जवेनैव यन्त्रम् उन्मथ्य वीर्यवान् </div>
<div class="sloka" id="29_sloka11"> <a href="29.htm#29_sloka11">11 </a> <br>apītvaivāmṛtaṃ pakṣī parigṛhyāśu vīryavān<br>agacchad apariśrānta āvāryārka prabhāṃ khagaḥ<br>अपीत्वैवामृतं पक्षी परिगृह्याशु वीर्यवान् <br>अगच्छद् अपरिश्रान्त आवार्यार्क प्रभां खगः </div>
<div class="sloka" id="29_sloka12"> <a href="29.htm#29_sloka12">12 </a> <br>viṣṇunā tu tadākāśe vainateyaḥ sameyivān<br>tasya nārāyaṇas tuṣṭas tenālaulyena karmaṇā<br>विष्णुना तु तदाकाशे वैनतेयः समेयिवान् <br>तस्य नारायणस् तुष्टस् तेनालुल्येन कर्मणा </div>
<div class="sloka" id="29_sloka13"> <a href="29.htm#29_sloka13">13 </a> <br>tam uvācāvyayo devo varado 'smīti khecaram<br>sa vavre tava tiṣṭheyam uparīty antarikṣagaḥ<br>तम् उवाचाव्ययो देवो वरदो 'स्मीति खेचरम् <br>स वव्रे तव तिष्ठेयम् उपरीत्य् अन्तरिक्षगः </div>
<div class="sloka" id="29_sloka14"> <a href="29.htm#29_sloka14">14 </a> <br>uvāca cainaṃ bhūyo 'pi nārāyaṇam idaṃ vacaḥ<br>ajaraś cāmaraś ca syām amṛtena vināpy aham<br>उवाच चैनं भूयो 'पि नारायणम् इदं वचः <br>अजरश् चामरश् च स्याम् अमृतेन विनाप्य् अहम् </div>
<div class="sloka" id="29_sloka15"> <a href="29.htm#29_sloka15">15 </a> <br>pratigṛhya varau tau ca garuḍo viṣṇum abravīt<br>bhavate 'pi varaṃ dadmi vṛṇītāṃ bhagavān api<br>प्रतिगृह्य वरु तु च गरुडो विष्णुम् अब्रवीत् <br>भवते 'पि वरं दद्मि वृणीतां भगवान् अपि </div>
<div class="sloka" id="29_sloka16"> <a href="29.htm#29_sloka16">16 </a> <br>taṃ vavre vāhanaṃ kṛṣṇo garutmantaṃ mahābalam<br>dhvajaṃ ca cakre bhagavān upari sthāsyasīti tam<br>तं वव्रे वाहनं कृष्णो गरुत्मन्तं महाबलम् <br>ध्वजं च चक्रे भगवान् उपरि स्थास्यसीति तम् </div>
<div class="sloka" id="29_sloka17"> <a href="29.htm#29_sloka17">17 </a> <br>anupatya khagaṃ tv indro vajreṇāṅge 'bhyatāḍayat<br>vihaṃgamaṃ surāmitraṃ harantam amṛtaṃ balāt<br>अनुपत्य खगं त्व् इन्द्रो वज्रेणाङ्गे 'भ्यताडयत् <br>विहंगमं सुरामित्रं हरन्तम् अमृतं बलात् </div>
<div class="sloka" id="29_sloka18"> <a href="29.htm#29_sloka18">18 </a> <br>tam uvācendram ākrande garuḍaḥ patatāṃ varaḥ<br>prahasañ ślakṣṇayā vācā tathā vajrasamāhataḥ<br>तम् उवाचेन्द्रम् आक्रन्दे गरुडः पततां वरः <br>प्रहसञ् श्लक्ष्णया वाचा तथा वज्रसमाहतः </div>
<div class="sloka" id="29_sloka19"> <a href="29.htm#29_sloka19">19 </a> <br>ṛṣer mānaṃ kariṣyāmi vajraṃ yasyāsthi saṃbhavam<br>vajrasya ca kariṣyāmi tava caiva śatakrato<br>ऋषेर् मानं करिष्यामि वज्रं यस्यास्थि संभवम् <br>वज्रस्य च करिष्यामि तव चैव शतक्रतो </div>
<div class="sloka" id="29_sloka20"> <a href="29.htm#29_sloka20">20 </a> <br>eṣa patraṃ tyajāmy ekaṃ yasyāntaṃ nopalapsyase<br>na hi vajranipātena rujā me 'sti kadā cana<br>एष पत्रं त्यजाम्य् एकं यस्यान्तं नोपलप्स्यसे <br>न हि वज्रनिपातेन रुजा मे 'स्ति कदा चन </div>
<div class="sloka" id="29_sloka21"> <a href="29.htm#29_sloka21">21 </a> <br>tatra taṃ sarvabhūtāni vismitāny abruvaṃs tadā<br>surūpaṃ patram ālakṣya suparṇo 'yaṃ bhavatv iti<br>तत्र तं सर्वभूतानि विस्मितान्य् अब्रुवंस् तदा <br>सुरूपं पत्रम् आलक्ष्य सुपर्णो 'यं भवत्व् इति </div>
<div class="sloka" id="29_sloka22"> <a href="29.htm#29_sloka22">22 </a> <br>dṛṣṭvā tad adbhutaṃ cāpi sahasrākṣaḥ puraṃdaraḥ<br>khago mahad idaṃ bhūtam iti matvābhyabhāṣata<br>दृष्ट्वा तद् अद्भुतं चापि सहस्राक्षः पुरंदरः <br>खगो महद् इदं भूतम् इति मत्वाभ्यभाषत </div></body></html>