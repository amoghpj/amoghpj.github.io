<html><body><div class="sloka" id="58_sloka1"> <a href="58.htm#58_sloka1">1 </a> <br>[j]<br>ya ete kīrtitā brahman ye cānye nānukīrtitāḥ<br>samyak tāñ śrotum icchāmi rājñaś cānyān suvarcasaḥ<br>[ज्] <br>य एते कीर्तिता ब्रह्मन् ये चान्ये नानुकीर्तिताः <br>सम्यक् ताञ् श्रोतुम् इच्छामि राज्ञश् चान्यान् सुवर्चसः </div>
<div class="sloka" id="58_sloka2"> <a href="58.htm#58_sloka2">2 </a> <br>yadartham iha saṃbhūtā devakalpā mahārathāḥ<br>bhuvi tan me mahābhāga samyag ākhyātum arhasi<br>यदर्थम् इह संभूता देवकल्पा महारथाः <br>भुवि तन् मे महाभाग सम्यग् आख्यातुम् अर्हसि </div>
<div class="sloka" id="58_sloka3"> <a href="58.htm#58_sloka3">3 </a> <br>[v]<br>rahasyaṃ khalv idaṃ rājan devānām iti naḥ śrutam<br>tat tu te kathayiṣyāmi namaskṛtvā svayaṃ bhuve<br>[व्] <br>रहस्यं खल्व् इदं राजन् देवानाम् इति नः श्रुतम् <br>तत् तु ते कथयिष्यामि नमस्कृत्वा स्वयं भुवे </div>
<div class="sloka" id="58_sloka4"> <a href="58.htm#58_sloka4">4 </a> <br>triḥ saptakṛtvaḥ pṛthivīṃ kṛtvā niḥkṣatriyāṃ purā<br>jāmadagnyas tapas tepe mahendre parvatottame<br>त्रिः सप्तकृत्वः पृथिवीं कृत्वा निःक्षत्रियां पुरा <br>जामदग्न्यस् तपस् तेपे महेन्द्रे पर्वतोत्तमे </div>
<div class="sloka" id="58_sloka5"> <a href="58.htm#58_sloka5">5 </a> <br>tadā niḥkṣatriye loke bhārgaveṇa kṛte sati<br>brāhmaṇān kṣatriyā rājan garbhārthinyo 'bhicakramuḥ<br>तदा निःक्षत्रिये लोके भार्गवेण कृते सति <br>ब्राह्मणान् क्षत्रिया राजन् गर्भार्थिन्यो 'भिचक्रमुः </div>
<div class="sloka" id="58_sloka6"> <a href="58.htm#58_sloka6">6 </a> <br>tābhiḥ saha samāpetur brāhmaṇāḥ saṃśitavratāḥ<br>ṛtāv ṛtau naravyāghra na kāmān nānṛtau tathā<br>ताभिः सह समापेतुर् ब्राह्मणाः संशितव्रताः <br>ऋताव् ऋतु नरव्याघ्र न कामान् नानृतु तथा </div>
<div class="sloka" id="58_sloka7"> <a href="58.htm#58_sloka7">7 </a> <br>tebhyas tu lebhire garbhān kṣatriyās tāḥ sahasraśaḥ<br>tataḥ suṣuvire rājan kṣatriyān vīryasaṃmatān<br>kumārāṃś ca kumārīś ca punaḥ kṣatrābhivṛddhaye<br>तेभ्यस् तु लेभिरे गर्भान् क्षत्रियास् ताः सहस्रशः <br>ततः सुषुविरे राजन् क्षत्रियान् वीर्यसंमतान् <br>कुमारांश् च कुमारीश् च पुनः क्षत्राभिवृद्धये </div>
<div class="sloka" id="58_sloka8"> <a href="58.htm#58_sloka8">8 </a> <br>evaṃ tad brāhmaṇaiḥ kṣatraṃ kṣatriyāsu tapasvibhiḥ<br>jātam ṛdhyata dharmeṇa sudīrgheṇāyuṣānvitam<br>catvāro 'pi tadā varṇā babhūvur brāhmaṇottarāḥ<br>एवं तद् ब्राह्मणैः क्षत्रं क्षत्रियासु तपस्विभिः <br>जातम् ऋध्यत धर्मेण सुदीर्घेणायुषान्वितम् <br>चत्वारो 'पि तदा वर्णा बभूवुर् ब्राह्मणोत्तराः </div>
<div class="sloka" id="58_sloka9"> <a href="58.htm#58_sloka9">9 </a> <br>abhyagacchann ṛtau nārīṃ na kāmān nānṛtau tathā<br>tathaivānyāni bhūtāni tiryagyonigatāny api<br>ṛtau dārāṃś ca gacchanti tadā sma bharatarṣabha<br>अभ्यगच्छन्न् ऋतु नारीं न कामान् नानृतु तथा <br>तथैवान्यानि भूतानि तिर्यग्योनिगतान्य् अपि <br>ऋतु दारांश् च गच्छन्ति तदा स्म भरतर्षभ </div>
<div class="sloka" id="58_sloka10"> <a href="58.htm#58_sloka10">10 </a> <br>tato 'vardhanta dharmeṇa sahasraśatajīvinaḥ<br>tāḥ prajāḥ pṛthivīpāla dharmavrataparāyaṇāḥ<br>ādhibhir vyādhibhiś caiva vimuktāḥ sarvaśo narāḥ<br>ततो 'वर्धन्त धर्मेण सहस्रशतजीविनः <br>ताः प्रजाः पृथिवीपाल धर्मव्रतपरायणाः <br>आधिभिर् व्याधिभिश् चैव विमुक्ताः सर्वशो नराः </div>
<div class="sloka" id="58_sloka11"> <a href="58.htm#58_sloka11">11 </a> <br>athemāṃ sāgarāpāṅgāṃ gāṃ gajendra gatākhilām<br>adhyatiṣṭhat punaḥ kṣatraṃ saśailavanakānanām<br>अथेमां सागरापाङ्गां गां गजेन्द्र गताखिलाम् <br>अध्यतिष्ठत् पुनः क्षत्रं सशैलवनकाननाम् </div>
<div class="sloka" id="58_sloka12"> <a href="58.htm#58_sloka12">12 </a> <br>praśāsati punaḥ kṣatre dharmeṇemāṃ vasuṃdharām<br>brāhmaṇādyās tadā varṇā lebhire mudam uttamām<br>प्रशासति पुनः क्षत्रे धर्मेणेमां वसुंधराम् <br>ब्राह्मणाद्यास् तदा वर्णा लेभिरे मुदम् उत्तमाम् </div>
<div class="sloka" id="58_sloka13"> <a href="58.htm#58_sloka13">13 </a> <br>kāmakrodhodbhavān doṣān nirasya ca narādhipāḥ<br>daṇḍaṃ daṇḍyeṣu dharmeṇa praṇayanto 'nvapālayan<br>कामक्रोधोद्भवान् दोषान् निरस्य च नराधिपाः <br>दण्डं दण्ड्येषु धर्मेण प्रणयन्तो 'न्वपालयन् </div>
<div class="sloka" id="58_sloka14"> <a href="58.htm#58_sloka14">14 </a> <br>tathā dharmapare kṣatre sahasrākṣaḥ śatakratuḥ<br>svādu deśe ca kāle ca vavarṣāpyāyayan prajāḥ<br>तथा धर्मपरे क्षत्रे सहस्राक्षः शतक्रतुः <br>स्वादु देशे च काले च ववर्षाप्याययन् प्रजाः </div>
<div class="sloka" id="58_sloka15"> <a href="58.htm#58_sloka15">15 </a> <br>na bāla eva mriyate tadā kaś cin narādhipa<br>na ca striyaṃ prajānāti kaś cid aprāptayauvanaḥ<br>न बाल एव म्रियते तदा कश् चिन् नराधिप <br>न च स्त्रियं प्रजानाति कश् चिद् अप्राप्तयुवनः </div>
<div class="sloka" id="58_sloka16"> <a href="58.htm#58_sloka16">16 </a> <br>evam āyuṣmatībhis tu prajābhir bharatarṣabha<br>iyaṃ sāgaraparyantā samāpūryata medinī<br>एवम् आयुष्मतीभिस् तु प्रजाभिर् भरतर्षभ <br>इयं सागरपर्यन्ता समापूर्यत मेदिनी </div>
<div class="sloka" id="58_sloka17"> <a href="58.htm#58_sloka17">17 </a> <br>ījire ca mahāyajñaiḥ kṣatriyā bahu dakṣiṇaiḥ<br>sāṅgopaniṣadān vedān viprāś cādhīyate tadā<br>ईजिरे च महायज्ञैः क्षत्रिया बहु दक्षिणैः <br>साङ्गोपनिषदान् वेदान् विप्राश् चाधीयते तदा </div>
<div class="sloka" id="58_sloka18"> <a href="58.htm#58_sloka18">18 </a> <br>na ca vikrīṇate brahma brāhmaṇāḥ sma tadā nṛpa<br>na ca śūdra samābhyāśe vedān uccārayanty uta<br>न च विक्रीणते ब्रह्म ब्राह्मणाः स्म तदा नृप <br>न च शूद्र समाभ्याशे वेदान् उच्चारयन्त्य् उत </div>
<div class="sloka" id="58_sloka19"> <a href="58.htm#58_sloka19">19 </a> <br>kārayantaḥ kṛṣiṃ gobhis tathā vaiśyāḥ kṣitāv iha<br>na gām ayuñjanta dhuri kṛśāṅgāś cāpy ajīvayan<br>कारयन्तः कृषिं गोभिस् तथा वैश्याः क्षिताव् इह <br>न गाम् अयुञ्जन्त धुरि कृशाङ्गाश् चाप्य् अजीवयन् </div>
<div class="sloka" id="58_sloka20"> <a href="58.htm#58_sloka20">20 </a> <br>phenapāṃś ca tathā vatsān na duhanti sma mānavāḥ<br>na kūṭamānair vaṇijaḥ paṇyaṃ vikrīṇate tadā<br>फेनपांश् च तथा वत्सान् न दुहन्ति स्म मानवाः <br>न कूटमानैर् वणिजः पण्यं विक्रीणते तदा </div>
<div class="sloka" id="58_sloka21"> <a href="58.htm#58_sloka21">21 </a> <br>karmāṇi ca naravyāghra dharmopetāni mānavāḥ<br>dharmam evānupaśyantaś cakrur dharmaparāyaṇāḥ<br>कर्माणि च नरव्याघ्र धर्मोपेतानि मानवाः <br>धर्मम् एवानुपश्यन्तश् चक्रुर् धर्मपरायणाः </div>
<div class="sloka" id="58_sloka22"> <a href="58.htm#58_sloka22">22 </a> <br>svakarmaniratāś cāsan sarve varṇā narādhipa<br>evaṃ tadā naravyāghra dharmo na hrasate kva cit<br>स्वकर्मनिरताश् चासन् सर्वे वर्णा नराधिप <br>एवं तदा नरव्याघ्र धर्मो न ह्रसते क्व चित् </div>
<div class="sloka" id="58_sloka23"> <a href="58.htm#58_sloka23">23 </a> <br>kāle gāvaḥ prasūyante nāryaś ca bharatarṣabha<br>phalanty ṛtuṣu vṛṣkāś ca puṣpāṇi ca phalāni ca<br>काले गावः प्रसूयन्ते नार्यश् च भरतर्षभ <br>फलन्त्य् ऋतुषु वृष्काश् च पुष्पाणि च फलानि च </div>
<div class="sloka" id="58_sloka24"> <a href="58.htm#58_sloka24">24 </a> <br>evaṃ kṛtayuge samyag vartamāne tadā nṛpa<br>āpūryate mahīkṛtsnā prāṇibhir bahubhir bhṛśam<br>एवं कृतयुगे सम्यग् वर्तमाने तदा नृप <br>आपूर्यते महीकृत्स्ना प्राणिभिर् बहुभिर् भृशम् </div>
<div class="sloka" id="58_sloka25"> <a href="58.htm#58_sloka25">25 </a> <br>tataḥ samudite loke mānuṣe bharatarṣabha<br>asurā jajñire kṣetre rājñāṃ manujapuṃgava<br>ततः समुदिते लोके मानुषे भरतर्षभ <br>असुरा जज्ञिरे क्षेत्रे राज्ञां मनुजपुंगव </div>
<div class="sloka" id="58_sloka26"> <a href="58.htm#58_sloka26">26 </a> <br>ādityair hi tadā daityā bahuśo nirjitā yudhi<br>aiśvaryād bhraṃśitāś cāpi saṃbabhūvuḥ kṣitāv iha<br>आदित्यैर् हि तदा दैत्या बहुशो निर्जिता युधि <br>अैश्वर्याद् भ्रंशिताश् चापि संबभूवुः क्षिताव् इह </div>
<div class="sloka" id="58_sloka27"> <a href="58.htm#58_sloka27">27 </a> <br>iha devatvam icchanto mānuṣeṣu manasvinaḥ<br>jajñire bhuvi bhūteṣu teṣu teṣv asurā vibho<br>इह देवत्वम् इच्छन्तो मानुषेषु मनस्विनः <br>जज्ञिरे भुवि भूतेषु तेषु तेष्व् असुरा विभो </div>
<div class="sloka" id="58_sloka28"> <a href="58.htm#58_sloka28">28 </a> <br>goṣv aśveṣu ca rājendra kharoṣṭramahiṣeṣu ca<br>kravyādeṣu ca bhūteṣu gajeṣu ca mṛgeṣu ca<br>गोष्व् अश्वेषु च राजेन्द्र खरोष्ट्रमहिषेषु च <br>क्रव्यादेषु च भूतेषु गजेषु च मृगेषु च </div>
<div class="sloka" id="58_sloka29"> <a href="58.htm#58_sloka29">29 </a> <br>jātair iha mahīpāla jāyamānaiś ca tair mahī<br>na śaśākātmanātmānam iyaṃ dhārayituṃ dharā<br>जातैर् इह महीपाल जायमानैश् च तैर् मही <br>न शशाकात्मनात्मानम् इयं धारयितुं धरा </div>
<div class="sloka" id="58_sloka30"> <a href="58.htm#58_sloka30">30 </a> <br>atha jātā mahīpālāḥ ke cid balasamanvitāḥ<br>diteḥ putrā danoś caiva tasmāl lokād iha cyutāḥ<br>अथ जाता महीपालाः के चिद् बलसमन्विताः <br>दितेः पुत्रा दनोश् चैव तस्माल् लोकाद् इह च्युताः </div>
<div class="sloka" id="58_sloka31"> <a href="58.htm#58_sloka31">31 </a> <br>vīryavanto 'valiptās te nānārūpadharā mahīm<br>imāṃ sāgaraparyantāṃ parīyur arimardanāḥ<br>वीर्यवन्तो 'वलिप्तास् ते नानारूपधरा महीम् <br>इमां सागरपर्यन्तां परीयुर् अरिमर्दनाः </div>
<div class="sloka" id="58_sloka32"> <a href="58.htm#58_sloka32">32 </a> <br>brāhmaṇān kṣatriyān vaiśyāñ śūdrāṃś caivāpy apīḍayan<br>anyāni caiva bhūtāni pīḍayām āsur ojasā<br>ब्राह्मणान् क्षत्रियान् वैश्याञ् शूद्रांश् चैवाप्य् अपीडयन् <br>अन्यानि चैव भूतानि पीडयाम् आसुर् ओजसा </div>
<div class="sloka" id="58_sloka33"> <a href="58.htm#58_sloka33">33 </a> <br>trāsayanto vinighnantas tāṃs tān bhūtagaṇāṃś ca te<br>viceruḥ sarvato rājan mahīṃ śatasahasraśaḥ<br>त्रासयन्तो विनिघ्नन्तस् तांस् तान् भूतगणांश् च ते <br>विचेरुः सर्वतो राजन् महीं शतसहस्रशः </div>
<div class="sloka" id="58_sloka34"> <a href="58.htm#58_sloka34">34 </a> <br>āśramasthān maharṣīṃś ca dharṣayantas tatas tataḥ<br>abrahmaṇyā vīryamadā mattā madabalena ca<br>आश्रमस्थान् महर्षींश् च धर्षयन्तस् ततस् ततः <br>अब्रह्मण्या वीर्यमदा मत्ता मदबलेन च </div>
<div class="sloka" id="58_sloka35"> <a href="58.htm#58_sloka35">35 </a> <br>evaṃ vīryabalotsiktair bhūr iyaṃ tair mahāsuraiḥ<br>pīḍyamānā mahīpāla brahmāṇam upacakrame<br>एवं वीर्यबलोत्सिक्तैर् भूर् इयं तैर् महासुरैः <br>पीड्यमाना महीपाल ब्रह्माणम् उपचक्रमे </div>
<div class="sloka" id="58_sloka36"> <a href="58.htm#58_sloka36">36 </a> <br>na hīmāṃ pavano rājan na nāgā na nagā mahīm<br>tadā dhārayituṃ śekur ākrāntāṃ dānavair balāt<br>न हीमां पवनो राजन् न नागा न नगा महीम् <br>तदा धारयितुं शेकुर् आक्रान्तां दानवैर् बलात् </div>
<div class="sloka" id="58_sloka37"> <a href="58.htm#58_sloka37">37 </a> <br>tato mahī mahīpāla bhārārtā bhayapīḍitā<br>jagāma śaraṇaṃ devaṃ sarvabhūtapitāmaham<br>ततो मही महीपाल भारार्ता भयपीडिता <br>जगाम शरणं देवं सर्वभूतपितामहम् </div>
<div class="sloka" id="58_sloka38"> <a href="58.htm#58_sloka38">38 </a> <br>sā saṃvṛtaṃ mahābhāgair devadvija maharṣibhiḥ<br>dadarśa devaṃ brahmāṇaṃ lokakartāram avyayam<br>सा संवृतं महाभागैर् देवद्विज महर्षिभिः <br>ददर्श देवं ब्रह्माणं लोककर्तारम् अव्ययम् </div>
<div class="sloka" id="58_sloka39"> <a href="58.htm#58_sloka39">39 </a> <br>gandharvair apsarobhiś ca bandi karmasu niṣṭhitaiḥ<br>vandyamānaṃ mudopetair vavande cainam etya sā<br>गन्धर्वैर् अप्सरोभिश् च बन्दि कर्मसु निष्ठितैः <br>वन्द्यमानं मुदोपेतैर् ववन्दे चैनम् एत्य सा </div>
<div class="sloka" id="58_sloka40"> <a href="58.htm#58_sloka40">40 </a> <br>atha vijñāpayām āsa bhūmis taṃ śaraṇārthinī<br>saṃnidhau lokapālānāṃ sarveṣām eva bhārata<br>अथ विज्ञापयाम् आस भूमिस् तं शरणार्थिनी <br>संनिधु लोकपालानां सर्वेषाम् एव भारत </div>
<div class="sloka" id="58_sloka41"> <a href="58.htm#58_sloka41">41 </a> <br>tat pradhānātmanas tasya bhūmeḥ kṛtyaṃ svayaṃ bhuvaḥ<br>pūrvam evābhavad rājan viditaṃ parameṣṭhinaḥ<br>तत् प्रधानात्मनस् तस्य भूमेः कृत्यं स्वयं भुवः <br>पूर्वम् एवाभवद् राजन् विदितं परमेष्ठिनः </div>
<div class="sloka" id="58_sloka42"> <a href="58.htm#58_sloka42">42 </a> <br>sraṣṭā hi jagataḥ kasmān na saṃbudhyeta bhārata<br>surāsurāṇāṃ lokānām aśeṣeṇa manogatam<br>स्रष्टा हि जगतः कस्मान् न संबुध्येत भारत <br>सुरासुराणां लोकानाम् अशेषेण मनोगतम् </div>
<div class="sloka" id="58_sloka43"> <a href="58.htm#58_sloka43">43 </a> <br>tam uvāca mahārāja bhūmiṃ bhūmipatir vibhuḥ<br>prabhavaḥ sarvabhūtānām īśaḥ śambhuḥ prajāpatiḥ<br>तम् उवाच महाराज भूमिं भूमिपतिर् विभुः <br>प्रभवः सर्वभूतानाम् ईशः शम्भुः प्रजापतिः </div>
<div class="sloka" id="58_sloka44"> <a href="58.htm#58_sloka44">44 </a> <br>yadartham asi saṃprāptā matsakāśaṃ vasuṃdhare<br>tadarthaṃ saṃniyokṣyāmi sarvān eva divaukasaḥ<br>यदर्थम् असि संप्राप्ता मत्सकाशं वसुंधरे <br>तदर्थं संनियोक्ष्यामि सर्वान् एव दिवुकसः </div>
<div class="sloka" id="58_sloka45"> <a href="58.htm#58_sloka45">45 </a> <br>ity uktvā sa mahīṃ devo brahmā rājan visṛjya ca<br>ādideśa tadā sarvān vibudhān bhūtakṛt svayam<br>इत्य् उक्त्वा स महीं देवो ब्रह्मा राजन् विसृज्य च <br>आदिदेश तदा सर्वान् विबुधान् भूतकृत् स्वयम् </div>
<div class="sloka" id="58_sloka46"> <a href="58.htm#58_sloka46">46 </a> <br>asyā bhūmer nirasituṃ bhāraṃ bhāgaiḥ pṛthak pṛthak<br>asyām eva prasūyadhvaṃ virodhāyeti cābravīt<br>अस्या भूमेर् निरसितुं भारं भागैः पृथक् पृथक् <br>अस्याम् एव प्रसूयध्वं विरोधायेति चाब्रवीत् </div>
<div class="sloka" id="58_sloka47"> <a href="58.htm#58_sloka47">47 </a> <br>tathaiva ca samānīya gandharvāpsarasāṃ gaṇān<br>uvāca bhagavān sarvān idaṃ vacanam uttamam<br>svair aṃśaiḥ saṃprasūyadhvaṃ yatheṣṭaṃ mānuṣeṣv iti<br>तथैव च समानीय गन्धर्वाप्सरसां गणान् <br>उवाच भगवान् सर्वान् इदं वचनम् उत्तमम् <br>स्वैर् अंशैः संप्रसूयध्वं यथेष्टं मानुषेष्व् इति </div>
<div class="sloka" id="58_sloka48"> <a href="58.htm#58_sloka48">48 </a> <br>atha śakrādayaḥ sarve śrutvā suraguror vacaḥ<br>tathyam arthyaṃ ca pathyaṃ ca tasya te jagṛhus tadā<br>अथ शक्रादयः सर्वे श्रुत्वा सुरगुरोर् वचः <br>तथ्यम् अर्थ्यं च पथ्यं च तस्य ते जगृहुस् तदा </div>
<div class="sloka" id="58_sloka49"> <a href="58.htm#58_sloka49">49 </a> <br>atha te sarvaśo 'ṃśaiḥ svair gantuṃ bhūmiṃ kṛtakṣaṇāḥ<br>nārāyaṇam amitraghnaṃ vaikuṇṭham upacakramuḥ<br>अथ ते सर्वशो 'ंशैः स्वैर् गन्तुं भूमिं कृतक्षणाः <br>नारायणम् अमित्रघ्नं वैकुण्ठम् उपचक्रमुः </div>
<div class="sloka" id="58_sloka50"> <a href="58.htm#58_sloka50">50 </a> <br>yaḥ sacakragadāpāṇiḥ pītavāsāsita prabhaḥ<br>padmanābhaḥ surārighnaḥ pṛthucārvañcitekṣaṇaḥ<br>यः सचक्रगदापाणिः पीतवासासित प्रभः <br>पद्मनाभः सुरारिघ्नः पृथुचार्वञ्चितेक्षणः </div></body></html>