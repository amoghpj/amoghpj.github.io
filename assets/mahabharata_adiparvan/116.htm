<html><body><div class="sloka" id="116_sloka1"> <a href="116.htm#116_sloka1">1 </a> <br>[vai]<br>darśanīyāṃs tataḥ putrān pāṇḍuḥ pañca mahāvane<br>tān paśyan parvate reme svabāhubalapālitān<br>[वै] <br>दर्शनीयांस् ततः पुत्रान् पाण्डुः पञ्च महावने <br>तान् पश्यन् पर्वते रेमे स्वबाहुबलपालितान् </div>
<div class="sloka" id="116_sloka2"> <a href="116.htm#116_sloka2">2 </a> <br>supuṣpita vane kāle kadā cin madhumādhave<br>bhūtasaṃmohane rājā sabhāryo vyacarad vanam<br>सुपुष्पित वने काले कदा चिन् मधुमाधवे <br>भूतसंमोहने राजा सभार्यो व्यचरद् वनम् </div>
<div class="sloka" id="116_sloka3"> <a href="116.htm#116_sloka3">3 </a> <br>palāśais tilakaiś cūtaiś campakaiḥ pāribhadrakaiḥ<br>anyaiś ca bahubhiś vṛkṣaiḥ phalapuṣpasamṛddhibhiḥ<br>पलाशैस् तिलकैश् चूतैश् चम्पकैः पारिभद्रकैः <br>अन्यैश् च बहुभिश् वृक्षैः फलपुष्पसमृद्धिभिः </div>
<div class="sloka" id="116_sloka4"> <a href="116.htm#116_sloka4">4 </a> <br>jalasthānaiś ca vividhaiḥ padminībhiś ca śobhitam<br>pāṇḍor vanaṃ tu saṃprekṣya prajajñe hṛdi manmathaḥ<br>जलस्थानैश् च विविधैः पद्मिनीभिश् च शोभितम् <br>पाण्डोर् वनं तु संप्रेक्ष्य प्रजज्ञे हृदि मन्मथः </div>
<div class="sloka" id="116_sloka5"> <a href="116.htm#116_sloka5">5 </a> <br>prahṛṣṭamanasaṃ tatra viharantaṃ yathāmaram<br>taṃ mādry anujagāmaikā vasanaṃ bibhratī śubham<br>प्रहृष्टमनसं तत्र विहरन्तं यथामरम् <br>तं माद्र्य् अनुजगामैका वसनं बिभ्रती शुभम् </div>
<div class="sloka" id="116_sloka6"> <a href="116.htm#116_sloka6">6 </a> <br>samīkṣamāṇaḥ sa tu tāṃ vayaḥsthāṃ tanu vāsasam<br>tasya kāmaḥ pravavṛdhe gahane 'gnir ivotthitaḥ<br>समीक्षमाणः स तु तां वयःस्थां तनु वाससम् <br>तस्य कामः प्रववृधे गहने 'ग्निर् इवोत्थितः </div>
<div class="sloka" id="116_sloka7"> <a href="116.htm#116_sloka7">7 </a> <br>rahasy ātmasamāṃ dṛṣṭvā rājā rājīvalocanām<br>na śaśāka niyantuṃ taṃ kāmaṃ kāmabalāt kṛtaḥ<br>रहस्य् आत्मसमां दृष्ट्वा राजा राजीवलोचनाम् <br>न शशाक नियन्तुं तं कामं कामबलात् कृतः </div>
<div class="sloka" id="116_sloka8"> <a href="116.htm#116_sloka8">8 </a> <br>tata enāṃ balād rājā nijagrāha rahogatām<br>vāryamāṇas tayā devyā visphurantyā yathābalam<br>तत एनां बलाद् राजा निजग्राह रहोगताम् <br>वार्यमाणस् तया देव्या विस्फुरन्त्या यथाबलम् </div>
<div class="sloka" id="116_sloka9"> <a href="116.htm#116_sloka9">9 </a> <br>sa tu kāmaparītātmā taṃ śāpaṃ nānvabudhyata<br>mādrīṃ maithuna dharmeṇa gacchamāno balād iva<br>स तु कामपरीतात्मा तं शापं नान्वबुध्यत <br>माद्रीं मैथुन धर्मेण गच्छमानो बलाद् इव </div>
<div class="sloka" id="116_sloka10"> <a href="116.htm#116_sloka10">10 </a> <br>jīvitāntāya kauravyo manmathasya vaśaṃgataḥ<br>śāpajaṃ bhayam utsṛjya jagāmaiva balāt priyām<br>जीवितान्ताय कुरव्यो मन्मथस्य वशंगतः <br>शापजं भयम् उत्सृज्य जगामैव बलात् प्रियाम् </div>
<div class="sloka" id="116_sloka11"> <a href="116.htm#116_sloka11">11 </a> <br>tasya kāmātmano buddhiḥ sākṣāt kālena mohitā<br>saṃpramathyendriya grāmaṃ pranaṣṭā saha cetasā<br>तस्य कामात्मनो बुद्धिः साक्षात् कालेन मोहिता <br>संप्रमथ्येन्द्रिय ग्रामं प्रनष्टा सह चेतसा </div>
<div class="sloka" id="116_sloka12"> <a href="116.htm#116_sloka12">12 </a> <br>sa tayā saha saṃgamya bhāryayā kurunandana<br>pāṇḍuḥ paramadharmātmā yuyuje kāladharmaṇā<br>स तया सह संगम्य भार्यया कुरुनन्दन <br>पाण्डुः परमधर्मात्मा युयुजे कालधर्मणा </div>
<div class="sloka" id="116_sloka13"> <a href="116.htm#116_sloka13">13 </a> <br>tato mādrī samāliṅgya rājānaṃ gatacetasam<br>mumoca duḥkhajaṃ śabdaṃ punaḥ punar atīva ha<br>ततो माद्री समालिङ्ग्य राजानं गतचेतसम् <br>मुमोच दुःखजं शब्दं पुनः पुनर् अतीव ह </div>
<div class="sloka" id="116_sloka14"> <a href="116.htm#116_sloka14">14 </a> <br>saha putrais tataḥ kuntī mādrīputrau ca pāṇḍavau<br>ājagmuḥ sahitās tatra yatra rājā tathāgataḥ<br>सह पुत्रैस् ततः कुन्ती माद्रीपुत्रु च पाण्डवु <br>आजग्मुः सहितास् तत्र यत्र राजा तथागतः </div>
<div class="sloka" id="116_sloka15"> <a href="116.htm#116_sloka15">15 </a> <br>tato mādry abravīd rājann ārtā kuntīm idaṃ vacaḥ<br>ekaiva tvam ihāgaccha tiṣṭhantv atraiva dārakāḥ<br>ततो माद्र्य् अब्रवीद् राजन्न् आर्ता कुन्तीम् इदं वचः <br>एकैव त्वम् इहागच्छ तिष्ठन्त्व् अत्रैव दारकाः </div>
<div class="sloka" id="116_sloka16"> <a href="116.htm#116_sloka16">16 </a> <br>tac chrutvā vacanaṃ tasyās tatraivāvārya dārakān<br>hatāham iti vikruśya sahasopajagāma ha<br>तच् छ्रुत्वा वचनं तस्यास् तत्रैवावार्य दारकान् <br>हताहम् इति विक्रुश्य सहसोपजगाम ह </div>
<div class="sloka" id="116_sloka17"> <a href="116.htm#116_sloka17">17 </a> <br>dṛṣṭvā pāṇḍuṃ ca mādrīṃ ca śayānau dharaṇītale<br>kuntī śokaparītāṅgī vilalāpa suduḥkhitā<br>दृष्ट्वा पाण्डुं च माद्रीं च शयानु धरणीतले <br>कुन्ती शोकपरीताङ्गी विललाप सुदुःखिता </div>
<div class="sloka" id="116_sloka18"> <a href="116.htm#116_sloka18">18 </a> <br>rakṣyamāṇo mayā nityaṃ vīraḥ satatam ātmavān<br>kathaṃ tvam abhyatikrāntaḥ śāpaṃ jānan vanaukasaḥ<br>रक्ष्यमाणो मया नित्यं वीरः सततम् आत्मवान् <br>कथं त्वम् अभ्यतिक्रान्तः शापं जानन् वनुकसः </div>
<div class="sloka" id="116_sloka19"> <a href="116.htm#116_sloka19">19 </a> <br>nanu nāma tvayā mādri rakṣitavyo janādhipaḥ<br>sā kathaṃ lobhitavatī vijane tvaṃ narādhipam<br>ननु नाम त्वया माद्रि रक्षितव्यो जनाधिपः <br>सा कथं लोभितवती विजने त्वं नराधिपम् </div>
<div class="sloka" id="116_sloka20"> <a href="116.htm#116_sloka20">20 </a> <br>kathaṃ dīnasya satataṃ tvām āsādya rahogatām<br>taṃ vicintayataḥ śāpaṃ praharṣaḥ samajāyata<br>कथं दीनस्य सततं त्वाम् आसाद्य रहोगताम् <br>तं विचिन्तयतः शापं प्रहर्षः समजायत </div>
<div class="sloka" id="116_sloka21"> <a href="116.htm#116_sloka21">21 </a> <br>dhanyā tvam asi bāhlīki matto bhāgyatarā tathā<br>dṛṣṭavaty asi yad vaktraṃ prahṛṣṭasya mahīpateḥ<br>धन्या त्वम् असि बाह्लीकि मत्तो भाग्यतरा तथा <br>दृष्टवत्य् असि यद् वक्त्रं प्रहृष्टस्य महीपतेः </div>
<div class="sloka" id="116_sloka22"> <a href="116.htm#116_sloka22">22 </a> <br>[m]<br>vilobhyamānena mayā vāryamāṇena cāsakṛt<br>ātmā na vārito 'nena satyaṃ diṣṭaṃ cikīrṣuṇā<br>[म्] <br>विलोभ्यमानेन मया वार्यमाणेन चासकृत् <br>आत्मा न वारितो 'नेन सत्यं दिष्टं चिकीर्षुणा </div>
<div class="sloka" id="116_sloka23"> <a href="116.htm#116_sloka23">23 </a> <br>[k]<br>ahaṃ jyeṣṭhā dharmapatnī jyeṣṭhaṃ dharmaphalaṃ mama<br>avaśyaṃ bhāvino bhāvān mā māṃ mādri nivartaya<br>[क्] <br>अहं ज्येष्ठा धर्मपत्नी ज्येष्ठं धर्मफलं मम <br>अवश्यं भाविनो भावान् मा मां माद्रि निवर्तय </div>
<div class="sloka" id="116_sloka24"> <a href="116.htm#116_sloka24">24 </a> <br>anveṣyāmīha bhartāram ahaṃ pretavaśaṃ gatam<br>uttiṣṭha tvaṃ visṛjyainam imān rakṣasva dārakān<br>अन्वेष्यामीह भर्तारम् अहं प्रेतवशं गतम् <br>उत्तिष्ठ त्वं विसृज्यैनम् इमान् रक्षस्व दारकान् </div>
<div class="sloka" id="116_sloka25"> <a href="116.htm#116_sloka25">25 </a> <br>[m]<br>aham evānuyāsyāmi bhartāram apalāyinam<br>na hi tṛptāsmi kāmānāṃ taj jyeṣṭhā anumanyatām<br>[म्] <br>अहम् एवानुयास्यामि भर्तारम् अपलायिनम् <br>न हि तृप्तास्मि कामानां तज् ज्येष्ठा अनुमन्यताम् </div>
<div class="sloka" id="116_sloka26"> <a href="116.htm#116_sloka26">26 </a> <br>māṃ cābhigamya kṣīṇo 'yaṃ kāmād bharatasattamaḥ<br>tam ucchindyām asya kāmaṃ kathaṃ nu yamasādane<br>मां चाभिगम्य क्षीणो 'यं कामाद् भरतसत्तमः <br>तम् उच्छिन्द्याम् अस्य कामं कथं नु यमसादने </div>
<div class="sloka" id="116_sloka27"> <a href="116.htm#116_sloka27">27 </a> <br>na cāpy ahaṃ vartayantī nirviśeṣaṃ suteṣu te<br>vṛttim ārye cariṣyāmi spṛśed enas tathā hi mām<br>न चाप्य् अहं वर्तयन्ती निर्विशेषं सुतेषु ते <br>वृत्तिम् आर्ये चरिष्यामि स्पृशेद् एनस् तथा हि माम् </div>
<div class="sloka" id="116_sloka28"> <a href="116.htm#116_sloka28">28 </a> <br>tasmān me sutayoḥ kunti vartitavyaṃ svaputravat<br>māṃ hi kāmayamāno 'yaṃ rājā pretavaśaṃ gataḥ<br>तस्मान् मे सुतयोः कुन्ति वर्तितव्यं स्वपुत्रवत् <br>मां हि कामयमानो 'यं राजा प्रेतवशं गतः </div>
<div class="sloka" id="116_sloka29"> <a href="116.htm#116_sloka29">29 </a> <br>rājñaḥ śarīreṇa saha mamāpīdaṃ kalevaram<br>dagdhavyaṃ supraticchannam etad ārye priyaṃ kuru<br>राज्ञः शरीरेण सह ममापीदं कलेवरम् <br>दग्धव्यं सुप्रतिच्छन्नम् एतद् आर्ये प्रियं कुरु </div>
<div class="sloka" id="116_sloka30"> <a href="116.htm#116_sloka30">30 </a> <br>dārakeṣv apramattā ca bhavethāś ca hitā mama<br>ato 'nyan na prapaśyāmi saṃdeṣṭavyaṃ hi kiṃ cana<br>दारकेष्व् अप्रमत्ता च भवेथाश् च हिता मम <br>अतो 'न्यन् न प्रपश्यामि संदेष्टव्यं हि किं चन </div></body></html>