<html><body><div class="sloka" id="17_sloka1"> <a href="17.htm#17_sloka1">1 </a> <br>[s]<br>athāvaraṇa mukhyāni nānāpraharaṇāni ca<br>pragṛhyābhyadravan devān sahitā daityadānavāḥ<br>[स्] <br>अथावरण मुख्यानि नानाप्रहरणानि च <br>प्रगृह्याभ्यद्रवन् देवान् सहिता दैत्यदानवाः </div>
<div class="sloka" id="17_sloka2"> <a href="17.htm#17_sloka2">2 </a> <br>tatas tad amṛtaṃ devo viṣṇur ādāya vīryavān<br>jahāra dānavendrebhyo nareṇa sahitaḥ prabhuḥ<br>ततस् तद् अमृतं देवो विष्णुर् आदाय वीर्यवान् <br>जहार दानवेन्द्रेभ्यो नरेण सहितः प्रभुः </div>
<div class="sloka" id="17_sloka3"> <a href="17.htm#17_sloka3">3 </a> <br>tato devagaṇāḥ sarve papus tad amṛtaṃ tadā<br>viṣṇoḥ sakāśāt saṃprāpya saṃbhrame tumule sati<br>ततो देवगणाः सर्वे पपुस् तद् अमृतं तदा <br>विष्णोः सकाशात् संप्राप्य संभ्रमे तुमुले सति </div>
<div class="sloka" id="17_sloka4"> <a href="17.htm#17_sloka4">4 </a> <br>tataḥ pibatsu tat kālaṃ deveṣv amṛtam īpsitam<br>rāhur vibudharūpeṇa dānavaḥ prāpibat tadā<br>ततः पिबत्सु तत् कालं देवेष्व् अमृतम् ईप्सितम् <br>राहुर् विबुधरूपेण दानवः प्रापिबत् तदा </div>
<div class="sloka" id="17_sloka5"> <a href="17.htm#17_sloka5">5 </a> <br>tasya kaṇṭham anuprāpte dānavasyāmṛte tadā<br>ākhyātaṃ candrasūryābhyāṃ surāṇāṃ hitakāmyayā<br>तस्य कण्ठम् अनुप्राप्ते दानवस्यामृते तदा <br>आख्यातं चन्द्रसूर्याभ्यां सुराणां हितकाम्यया </div>
<div class="sloka" id="17_sloka6"> <a href="17.htm#17_sloka6">6 </a> <br>tato bhagavatā tasya śiraś chinnam alaṃkṛtam<br>cakrāyudhena cakreṇa pibato 'mṛtam ojasā<br>ततो भगवता तस्य शिरश् छिन्नम् अलंकृतम् <br>चक्रायुधेन चक्रेण पिबतो 'मृतम् ओजसा </div>
<div class="sloka" id="17_sloka7"> <a href="17.htm#17_sloka7">7 </a> <br>tac chailaśṛṅgapratimaṃ dānavasya śiromahat<br>cakreṇotkṛttam apatac cālayad vasudhātalam<br>तच् छैलशृङ्गप्रतिमं दानवस्य शिरोमहत् <br>चक्रेणोत्कृत्तम् अपतच् चालयद् वसुधातलम् </div>
<div class="sloka" id="17_sloka8"> <a href="17.htm#17_sloka8">8 </a> <br>tato vairavinirbandhaḥ kṛto rāhumukhena vai<br>śāśvataś candrasūryābhyāṃ grasaty adyāpi caiva tau<br>ततो वैरविनिर्बन्धः कृतो राहुमुखेन वै <br>शाश्वतश् चन्द्रसूर्याभ्यां ग्रसत्य् अद्यापि चैव तु </div>
<div class="sloka" id="17_sloka9"> <a href="17.htm#17_sloka9">9 </a> <br>vihāya bhagavāṃś cāpi strī rūpam atulaṃ hariḥ<br>nānāpraharaṇair bhīmair dānavān samakampayat<br>विहाय भगवांश् चापि स्त्री रूपम् अतुलं हरिः <br>नानाप्रहरणैर् भीमैर् दानवान् समकम्पयत् </div>
<div class="sloka" id="17_sloka10"> <a href="17.htm#17_sloka10">10 </a> <br>tataḥ pravṛttaḥ saṃgrāmaḥ samīpe lavaṇāmbhasaḥ<br>surāṇām asurāṇāṃ ca sarvaghorataro mahān<br>ततः प्रवृत्तः संग्रामः समीपे लवणाम्भसः <br>सुराणाम् असुराणां च सर्वघोरतरो महान् </div>
<div class="sloka" id="17_sloka11"> <a href="17.htm#17_sloka11">11 </a> <br>prāsāḥ suvipulās tīkṣṇā nyapatanta sahasraśaḥ<br>tomarāś ca sutīkṣṇāgrāḥ śastrāṇi vividhāni ca<br>प्रासाः सुविपुलास् तीक्ष्णा न्यपतन्त सहस्रशः <br>तोमराश् च सुतीक्ष्णाग्राः शस्त्राणि विविधानि च </div>
<div class="sloka" id="17_sloka12"> <a href="17.htm#17_sloka12">12 </a> <br>tato 'surāś cakrabhinnā vamanto rudhiraṃ bahu<br>asi śaktigadā rugṇā nipetur dharaṇītale<br>ततो 'सुराश् चक्रभिन्ना वमन्तो रुधिरं बहु <br>असि शक्तिगदा रुग्णा निपेतुर् धरणीतले </div>
<div class="sloka" id="17_sloka13"> <a href="17.htm#17_sloka13">13 </a> <br>chinnāni paṭṭiśaiś cāpi śirāṃsi yudhi dāruṇe<br>taptakāñcanajālāni nipetur aniśaṃ tadā<br>छिन्नानि पट्टिशैश् चापि शिरांसि युधि दारुणे <br>तप्तकाञ्चनजालानि निपेतुर् अनिशं तदा </div>
<div class="sloka" id="17_sloka14"> <a href="17.htm#17_sloka14">14 </a> <br>rudhireṇāvaliptāṅgā nihatāś ca mahāsurāḥ<br>adrīṇām iva kūṭāni dhāturaktāni śerate<br>रुधिरेणावलिप्ताङ्गा निहताश् च महासुराः <br>अद्रीणाम् इव कूटानि धातुरक्तानि शेरते </div>
<div class="sloka" id="17_sloka15"> <a href="17.htm#17_sloka15">15 </a> <br>hāhākāraḥ samabhavat tatra tatra sahasraśaḥ<br>anyonyaṃ chindatāṃ śastrair āditye lohitāyati<br>हाहाकारः समभवत् तत्र तत्र सहस्रशः <br>अन्योन्यं छिन्दतां शस्त्रैर् आदित्ये लोहितायति </div>
<div class="sloka" id="17_sloka16"> <a href="17.htm#17_sloka16">16 </a> <br>parighaiś cāyasaiḥ pītaiḥ saṃnikarṣe ca muṣṭibhiḥ<br>nighnatāṃ samare 'nyonyaṃ śabdo divam ivāspṛśat<br>परिघैश् चायसैः पीतैः संनिकर्षे च मुष्टिभिः <br>निघ्नतां समरे 'न्योन्यं शब्दो दिवम् इवास्पृशत् </div>
<div class="sloka" id="17_sloka17"> <a href="17.htm#17_sloka17">17 </a> <br>chindhi bhindhi pradhāvadhvaṃ pātayābhisareti ca<br>vyaśrūyanta mahāghorāḥ śabdās tatra samantataḥ<br>छिन्धि भिन्धि प्रधावध्वं पातयाभिसरेति च <br>व्यश्रूयन्त महाघोराः शब्दास् तत्र समन्ततः </div>
<div class="sloka" id="17_sloka18"> <a href="17.htm#17_sloka18">18 </a> <br>evaṃ sutumule yuddhe vartamāne bhayāvahe<br>naranārāyaṇau devau samājagmatur āhavam<br>एवं सुतुमुले युद्धे वर्तमाने भयावहे <br>नरनारायणु देवु समाजग्मतुर् आहवम् </div>
<div class="sloka" id="17_sloka19"> <a href="17.htm#17_sloka19">19 </a> <br>tatra divyaṃ dhanur dṛṣṭvā narasya bhagavān api<br>cintayām āsa vai cakraṃ viṣṇur dānava sūdanam<br>तत्र दिव्यं धनुर् दृष्ट्वा नरस्य भगवान् अपि <br>चिन्तयाम् आस वै चक्रं विष्णुर् दानव सूदनम् </div>
<div class="sloka" id="17_sloka20"> <a href="17.htm#17_sloka20">20 </a> <br>tato 'mbarāc cintita mātram āgataṃ; mahāprabhaṃ cakram amitratāpanam<br>vibhāvasos tulyam akuṇṭhamaṇḍalaṃ; sudarśanaṃ bhīmam ajayyam uttamam<br>ततो 'म्बराच् चिन्तित मात्रम् आगतं; महाप्रभं चक्रम् अमित्रतापनम् <br>विभावसोस् तुल्यम् अकुण्ठमण्डलं; सुदर्शनं भीमम् अजय्यम् उत्तमम् </div>
<div class="sloka" id="17_sloka21"> <a href="17.htm#17_sloka21">21 </a> <br>tad āgataṃ jvalitahutāśanaprabhaṃ; bhayaṃkaraṃ karikarabāhur acyutaḥ<br>mumoca vai capalam udagravegavan; mahāprabhaṃ paranagarāvadāraṇam<br>तद् आगतं ज्वलितहुताशनप्रभं; भयंकरं करिकरबाहुर् अच्युतः <br>मुमोच वै चपलम् उदग्रवेगवन्; महाप्रभं परनगरावदारणम् </div>
<div class="sloka" id="17_sloka22"> <a href="17.htm#17_sloka22">22 </a> <br>tad antakajvalanasamānavarcasaṃ; punaḥ punar nyapatata vegavat tadā<br>vidārayad ditidanujān sahasraśaḥ; kareritaṃ puruṣavareṇa saṃyuge<br>तद् अन्तकज्वलनसमानवर्चसं; पुनः पुनर् न्यपतत वेगवत् तदा <br>विदारयद् दितिदनुजान् सहस्रशः; करेरितं पुरुषवरेण संयुगे </div>
<div class="sloka" id="17_sloka23"> <a href="17.htm#17_sloka23">23 </a> <br>dahat kva cij jvalana ivāvalelihat; prasahya tān asuragaṇān nyakṛntata<br>praveritaṃ viyati muhuḥ kṣitau tadā; papau raṇe rudhiram atho piśācavat<br>दहत् क्व चिज् ज्वलन इवावलेलिहत्; प्रसह्य तान् असुरगणान् न्यकृन्तत <br>प्रवेरितं वियति मुहुः क्षितु तदा; पपु रणे रुधिरम् अथो पिशाचवत् </div>
<div class="sloka" id="17_sloka24"> <a href="17.htm#17_sloka24">24 </a> <br>athāsurā giribhir adīnacetaso; muhur muhuḥ suragaṇam ardayaṃs tadā<br>mahābalā vigalitameghavarcasaḥ; sahasraśo gaganam abhiprapadya ha<br>अथासुरा गिरिभिर् अदीनचेतसो; मुहुर् मुहुः सुरगणम् अर्दयंस् तदा <br>महाबला विगलितमेघवर्चसः; सहस्रशो गगनम् अभिप्रपद्य ह </div>
<div class="sloka" id="17_sloka25"> <a href="17.htm#17_sloka25">25 </a> <br>athāmbarād bhayajananāḥ prapedire; sapādapā bahuvidha megharūpiṇaḥ<br>mahādrayaḥ pravigalitāgra sānavaḥ; parasparaṃ drutam abhihatya sasvanāḥ<br>अथाम्बराद् भयजननाः प्रपेदिरे; सपादपा बहुविध मेघरूपिणः <br>महाद्रयः प्रविगलिताग्र सानवः; परस्परं द्रुतम् अभिहत्य सस्वनाः </div>
<div class="sloka" id="17_sloka26"> <a href="17.htm#17_sloka26">26 </a> <br>tato mahī pravicalitā sakānanā; mahādripātābhihatā samantataḥ<br>parasparaṃ bhṛśam abhigarjatāṃ muhū; raṇājire bhṛśam abhisaṃpravartite<br>ततो मही प्रविचलिता सकानना; महाद्रिपाताभिहता समन्ततः <br>परस्परं भृशम् अभिगर्जतां मुहू; रणाजिरे भृशम् अभिसंप्रवर्तिते </div>
<div class="sloka" id="17_sloka27"> <a href="17.htm#17_sloka27">27 </a> <br>naras tato varakanakāgra bhūṣaṇair; maheṣubhir gaganapathaṃ samāvṛṇot<br>vidārayan giriśikharāṇi patribhir; mahābhaye 'sura gaṇavigrahe tadā<br>नरस् ततो वरकनकाग्र भूषणैर्; महेषुभिर् गगनपथं समावृणोत् <br>विदारयन् गिरिशिखराणि पत्रिभिर्; महाभये 'सुर गणविग्रहे तदा </div>
<div class="sloka" id="17_sloka28"> <a href="17.htm#17_sloka28">28 </a> <br>tato mahīṃ lavaṇajalaṃ ca sāgaraṃ; mahāsurāḥ praviviśur arditāḥ suraiḥ<br>viyad gataṃ jvalitahutāśanaprabhaṃ; sudarśanaṃ parikupitaṃ niśāmya ca<br>ततो महीं लवणजलं च सागरं; महासुराः प्रविविशुर् अर्दिताः सुरैः <br>वियद् गतं ज्वलितहुताशनप्रभं; सुदर्शनं परिकुपितं निशाम्य च </div>
<div class="sloka" id="17_sloka29"> <a href="17.htm#17_sloka29">29 </a> <br>tataḥ surair vijayam avāpya mandaraḥ; svam eva deśaṃ gamitaḥ supūjitaḥ<br>vinādya khaṃ divam api caiva sarvaśas; tato gatāḥ saliladharā yathāgatam<br>ततः सुरैर् विजयम् अवाप्य मन्दरः; स्वम् एव देशं गमितः सुपूजितः <br>विनाद्य खं दिवम् अपि चैव सर्वशस्; ततो गताः सलिलधरा यथागतम् </div></body></html>