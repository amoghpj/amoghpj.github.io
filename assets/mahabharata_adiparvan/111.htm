<html><body><div class="sloka" id="111_sloka1"> <a href="111.htm#111_sloka1">1 </a> <br>[v]<br>tatrāpi tapasi śreṣṭhe vartamānaḥ sa vīryavān<br>siddhacāraṇasaṃghānāṃ babhūva priyadarśanaḥ<br>[व्] <br>तत्रापि तपसि श्रेष्ठे वर्तमानः स वीर्यवान् <br>सिद्धचारणसंघानां बभूव प्रियदर्शनः </div>
<div class="sloka" id="111_sloka2"> <a href="111.htm#111_sloka2">2 </a> <br>śuśrūṣur anahaṃvādī saṃyatātmā jitendriyaḥ<br>svargaṃ gantuṃ parākrāntaḥ svena vīryeṇa bhārata<br>शुश्रूषुर् अनहंवादी संयतात्मा जितेन्द्रियः <br>स्वर्गं गन्तुं पराक्रान्तः स्वेन वीर्येण भारत </div>
<div class="sloka" id="111_sloka3"> <a href="111.htm#111_sloka3">3 </a> <br>keṣāṃ cid abhavad bhrātā keṣāṃ cid abhavat sakhā<br>ṛṣayas tv apare cainaṃ putravat paryapālayan<br>केषां चिद् अभवद् भ्राता केषां चिद् अभवत् सखा <br>ऋषयस् त्व् अपरे चैनं पुत्रवत् पर्यपालयन् </div>
<div class="sloka" id="111_sloka4"> <a href="111.htm#111_sloka4">4 </a> <br>sa tu kālena mahatā prāpya niṣkalmaṣaṃ tapaḥ<br>brahmarṣisadṛśaḥ pāṇḍur babhūva bharatarṣabha<br>स तु कालेन महता प्राप्य निष्कल्मषं तपः <br>ब्रह्मर्षिसदृशः पाण्डुर् बभूव भरतर्षभ </div>
<div class="sloka" id="111_sloka5"> <a href="111.htm#111_sloka5">5 </a> <br>svargapāraṃ titīrṣan sa śataśṛṅgād udaṅmukhaḥ<br>pratasthe saha patnībhyām abruvaṃs tatra tāpasāḥ<br>upary upari gacchantaḥ śailarājam udaṅmukhāḥ<br>स्वर्गपारं तितीर्षन् स शतशृङ्गाद् उदङ्मुखः <br>प्रतस्थे सह पत्नीभ्याम् अब्रुवंस् तत्र तापसाः <br>उपर्य् उपरि गच्छन्तः शैलराजम् उदङ्मुखाः </div>
<div class="sloka" id="111_sloka6"> <a href="111.htm#111_sloka6">6 </a> <br>dṛṣṭavanto girer asya durgān deśān bahūn vayam<br>ākrīḍabhūtān devānāṃ gandharvāpsarasāṃ tathā<br>दृष्टवन्तो गिरेर् अस्य दुर्गान् देशान् बहून् वयम् <br>आक्रीडभूतान् देवानां गन्धर्वाप्सरसां तथा </div>
<div class="sloka" id="111_sloka7"> <a href="111.htm#111_sloka7">7 </a> <br>udyānāni kuberasya samāni viṣamāṇi ca<br>mahānadī nitambāṃś ca durgāṃś ca girigahvarān<br>उद्यानानि कुबेरस्य समानि विषमाणि च <br>महानदी नितम्बांश् च दुर्गांश् च गिरिगह्वरान् </div>
<div class="sloka" id="111_sloka8"> <a href="111.htm#111_sloka8">8 </a> <br>santi nityahimā deśā nirvṛkṣa mṛgapakṣiṇaḥ<br>santi ke cin mahāvarṣā durgāḥ ke cid durāsadāḥ<br>सन्ति नित्यहिमा देशा निर्वृक्ष मृगपक्षिणः <br>सन्ति के चिन् महावर्षा दुर्गाः के चिद् दुरासदाः </div>
<div class="sloka" id="111_sloka9"> <a href="111.htm#111_sloka9">9 </a> <br>atikrāmen na pakṣī yān kuta evetare mṛgāḥ<br>vāyur eko 'tigād yatra siddhāś ca paramarṣayaḥ<br>अतिक्रामेन् न पक्षी यान् कुत एवेतरे मृगाः <br>वायुर् एको 'तिगाद् यत्र सिद्धाश् च परमर्षयः </div>
<div class="sloka" id="111_sloka10"> <a href="111.htm#111_sloka10">10 </a> <br>gacchantyau śailarāje 'smin rājaputryau kathaṃ tv ime<br>na sīdetām aduḥkhārhe mā gamo bharatarṣabha<br>गच्छन्त्यु शैलराजे 'स्मिन् राजपुत्र्यु कथं त्व् इमे <br>न सीदेताम् अदुःखार्हे मा गमो भरतर्षभ </div>
<div class="sloka" id="111_sloka11"> <a href="111.htm#111_sloka11">11 </a> <br>[p]<br>aprajasya mahābhāgā na dvāraṃ paricakṣate<br>svarge tenābhitapto 'ham aprajas tad bravīmi vaḥ<br>[प्] <br>अप्रजस्य महाभागा न द्वारं परिचक्षते <br>स्वर्गे तेनाभितप्तो 'हम् अप्रजस् तद् ब्रवीमि वः </div>
<div class="sloka" id="111_sloka12"> <a href="111.htm#111_sloka12">12 </a> <br>ṛṇaiś caturbhiḥ saṃyuktā jāyante manujā bhuvi<br>pitṛdevarṣimanujadeyaiḥ śatasahasraśaḥ<br>ऋणैश् चतुर्भिः संयुक्ता जायन्ते मनुजा भुवि <br>पितृदेवर्षिमनुजदेयैः शतसहस्रशः </div>
<div class="sloka" id="111_sloka13"> <a href="111.htm#111_sloka13">13 </a> <br>etāni tu yathākālaṃ yo na budhyati mānavaḥ<br>na tasya lokāḥ santīti dharmavidbhiḥ pratiṣṭhitam<br>एतानि तु यथाकालं यो न बुध्यति मानवः <br>न तस्य लोकाः सन्तीति धर्मविद्भिः प्रतिष्ठितम् </div>
<div class="sloka" id="111_sloka14"> <a href="111.htm#111_sloka14">14 </a> <br>yajñaiś ca devān prīṇāti svādhyāyatapasā munīn<br>putraiḥ śrāddhaiś pitṝṃś cāpi ānṛśaṃsyena mānavān<br>यज्ञैश् च देवान् प्रीणाति स्वाध्यायतपसा मुनीन् <br>पुत्रैः श्राद्धैश् पितঘंश् चापि आनृशंस्येन मानवान् </div>
<div class="sloka" id="111_sloka15"> <a href="111.htm#111_sloka15">15 </a> <br>ṛṣideva manuṣyāṇāṃ parimukto 'smi dharmataḥ<br>pitryād ṛṇād anirmuktas tena tapye tapodhanāḥ<br>ऋषिदेव मनुष्याणां परिमुक्तो 'स्मि धर्मतः <br>पित्र्याद् ऋणाद् अनिर्मुक्तस् तेन तप्ये तपोधनाः </div>
<div class="sloka" id="111_sloka16"> <a href="111.htm#111_sloka16">16 </a> <br>dehanāśe dhruvo nāśaḥ pitṝṇām eṣa niścayaḥ<br>iha tasmāt prajā hetoḥ prajāyante narottamāḥ<br>देहनाशे ध्रुवो नाशः पितঘणाम् एष निश्चयः <br>इह तस्मात् प्रजा हेतोः प्रजायन्ते नरोत्तमाः </div>
<div class="sloka" id="111_sloka17"> <a href="111.htm#111_sloka17">17 </a> <br>yathaivāhaṃ pituḥ kṣetre sṛṣṭas tena mahātmanā<br>tathaivāsmin mama kṣetre kathaṃ vai saṃbhavet prajā<br>यथैवाहं पितुः क्षेत्रे सृष्टस् तेन महात्मना <br>तथैवास्मिन् मम क्षेत्रे कथं वै संभवेत् प्रजा </div>
<div class="sloka" id="111_sloka18"> <a href="111.htm#111_sloka18">18 </a> <br>[tāpasāh]<br>asti vai tava dharmātman vidma devopamaṃ śubham<br>apatyam anaghaṃ rājan vayaṃ divyena cakṣuṣā<br>[तापसाह्] <br>अस्ति वै तव धर्मात्मन् विद्म देवोपमं शुभम् <br>अपत्यम् अनघं राजन् वयं दिव्येन चक्षुषा </div>
<div class="sloka" id="111_sloka19"> <a href="111.htm#111_sloka19">19 </a> <br>daivadiṣṭaṃ naravyāghra karmaṇehopapādaya<br>akliṣṭaṃ phalam avyagro vindate buddhimān naraḥ<br>दैवदिष्टं नरव्याघ्र कर्मणेहोपपादय <br>अक्लिष्टं फलम् अव्यग्रो विन्दते बुद्धिमान् नरः </div>
<div class="sloka" id="111_sloka20"> <a href="111.htm#111_sloka20">20 </a> <br>tasmin dṛṣṭe phale tāta prayatnaṃ kartum arhasi<br>apatyaṃ guṇasaṃpannaṃ labdhvā prītim apāpsyasi<br>तस्मिन् दृष्टे फले तात प्रयत्नं कर्तुम् अर्हसि <br>अपत्यं गुणसंपन्नं लब्ध्वा प्रीतिम् अपाप्स्यसि </div>
<div class="sloka" id="111_sloka21"> <a href="111.htm#111_sloka21">21 </a> <br>[v]<br>tac chrutvā tāpasa vacaḥ pāṇḍuś cintāparo 'bhavat<br>ātmano mṛgaśāpena jānann upahatāṃ kriyām<br>[व्] <br>तच् छ्रुत्वा तापस वचः पाण्डुश् चिन्तापरो 'भवत् <br>आत्मनो मृगशापेन जानन्न् उपहतां क्रियाम् </div>
<div class="sloka" id="111_sloka22"> <a href="111.htm#111_sloka22">22 </a> <br>so 'bravīd vijane kuntīṃ dharmapatnīṃ yaśasvinīm<br>apatyotpādane yogam āpadi prasamarthayan<br>सो 'ब्रवीद् विजने कुन्तीं धर्मपत्नीं यशस्विनीम् <br>अपत्योत्पादने योगम् आपदि प्रसमर्थयन् </div>
<div class="sloka" id="111_sloka23"> <a href="111.htm#111_sloka23">23 </a> <br>apatyaṃ nāma lokeṣu pratiṣṭhā dharmasaṃhitā<br>iti kunti vidur dhīrāḥ śāśvataṃ dharmam āditaḥ<br>अपत्यं नाम लोकेषु प्रतिष्ठा धर्मसंहिता <br>इति कुन्ति विदुर् धीराः शाश्वतं धर्मम् आदितः </div>
<div class="sloka" id="111_sloka24"> <a href="111.htm#111_sloka24">24 </a> <br>iṣṭaṃ dattaṃ tapas taptaṃ niyamaś ca svanuṣṭhitaḥ<br>sarvam evānapatyasya na pāvanam ihocyate<br>इष्टं दत्तं तपस् तप्तं नियमश् च स्वनुष्ठितः <br>सर्वम् एवानपत्यस्य न पावनम् इहोच्यते </div>
<div class="sloka" id="111_sloka25"> <a href="111.htm#111_sloka25">25 </a> <br>so 'ham evaṃ viditvaitat prapaśyāmi śucismite<br>anapatyaḥ śubhāṁl lokān nāvāpsyāmīti cintayan<br>सो 'हम् एवं विदित्वैतत् प्रपश्यामि शुचिस्मिते <br>अनपत्यः शुभाṁल् लोकान् नावाप्स्यामीति चिन्तयन् </div>
<div class="sloka" id="111_sloka26"> <a href="111.htm#111_sloka26">26 </a> <br>mṛgābhiśāpān naṣṭaṃ me prajanaṃ hy akṛtātmanaḥ<br>nṛśaṃsakāriṇo bhīru yathaivopahataṃ tathā<br>मृगाभिशापान् नष्टं मे प्रजनं ह्य् अकृतात्मनः <br>नृशंसकारिणो भीरु यथैवोपहतं तथा </div>
<div class="sloka" id="111_sloka27"> <a href="111.htm#111_sloka27">27 </a> <br>ime vai bandhudāyādāḥ ṣaṭ putrā dharmadarśane<br>ṣaḍ evābandhu dāyādāḥ putrās tāñ śṛṇu me pṛthe<br>इमे वै बन्धुदायादाः षट् पुत्रा धर्मदर्शने <br>षड् एवाबन्धु दायादाः पुत्रास् ताञ् शृणु मे पृथे </div>
<div class="sloka" id="111_sloka28"> <a href="111.htm#111_sloka28">28 </a> <br>svayaṃ jātaḥ praṇītaś ca parikrītaś ca yaḥ sutaḥ<br>paunarbhavaś ca kānīnaḥ svairiṇyāṃ yaś ca jāyate<br>स्वयं जातः प्रणीतश् च परिक्रीतश् च यः सुतः <br>पुनर्भवश् च कानीनः स्वैरिण्यां यश् च जायते </div>
<div class="sloka" id="111_sloka29"> <a href="111.htm#111_sloka29">29 </a> <br>dattaḥ krītaḥ kṛtrimaś ca upagacchet svayaṃ ca yaḥ<br>sahoḍho jātaretāś ca hīnayonidhṛtaś ca yaḥ<br>दत्तः क्रीतः कृत्रिमश् च उपगच्छेत् स्वयं च यः <br>सहोढो जातरेताश् च हीनयोनिधृतश् च यः </div>
<div class="sloka" id="111_sloka30"> <a href="111.htm#111_sloka30">30 </a> <br>pūrvapūrvatamābhāve matvā lipseta vai sutam<br>uttamād avarāḥ puṃsaḥ kāṅkṣante putram āpadi<br>पूर्वपूर्वतमाभावे मत्वा लिप्सेत वै सुतम् <br>उत्तमाद् अवराः पुंसः काङ्क्षन्ते पुत्रम् आपदि </div>
<div class="sloka" id="111_sloka31"> <a href="111.htm#111_sloka31">31 </a> <br>apatyaṃ dharmaphaladaṃ śreṣṭhaṃ vindanti sādhavaḥ<br>ātmaśukrād api pṛthe manuḥ svāyambhuvo 'bravīt<br>अपत्यं धर्मफलदं श्रेष्ठं विन्दन्ति साधवः <br>आत्मशुक्राद् अपि पृथे मनुः स्वायम्भुवो 'ब्रवीत् </div>
<div class="sloka" id="111_sloka32"> <a href="111.htm#111_sloka32">32 </a> <br>tasmāt praheṣyāmy adya tvāṃ hīnaḥ prajananāt svayam<br>sadṛśāc chreyaso vā tvaṃ viddhy apatyaṃ yaśasvini<br>तस्मात् प्रहेष्याम्य् अद्य त्वां हीनः प्रजननात् स्वयम् <br>सदृशाच् छ्रेयसो वा त्वं विद्ध्य् अपत्यं यशस्विनि </div>
<div class="sloka" id="111_sloka33"> <a href="111.htm#111_sloka33">33 </a> <br>śṛṇu kunti kathāṃ cemāṃ śāra daṇḍāyanīṃ prati<br>yā vīra patnī gurubhir niyuktāpatya janmani<br>शृणु कुन्ति कथां चेमां शार दण्डायनीं प्रति <br>या वीर पत्नी गुरुभिर् नियुक्तापत्य जन्मनि </div>
<div class="sloka" id="111_sloka34"> <a href="111.htm#111_sloka34">34 </a> <br>puṣpeṇa prayatā snātā niśi kunti catuṣpathe<br>varayitvā dvijaṃ siddhaṃ hutvā puṃsavane 'nalam<br>पुष्पेण प्रयता स्नाता निशि कुन्ति चतुष्पथे <br>वरयित्वा द्विजं सिद्धं हुत्वा पुंसवने 'नलम् </div>
<div class="sloka" id="111_sloka35"> <a href="111.htm#111_sloka35">35 </a> <br>karmaṇy avasite tasmin sā tenaiva sahāvasat<br>tatra trīñ janayām āsa durjayādīn mahārathān<br>कर्मण्य् अवसिते तस्मिन् सा तेनैव सहावसत् <br>तत्र त्रीञ् जनयाम् आस दुर्जयादीन् महारथान् </div></body></html>