<html><body><div class="sloka" id="217_sloka1"> <a href="217.htm#217_sloka1">1 </a> <br>[vai]<br>tau rathābhyāṃ naravyāghrau dāvasyobhayataḥ sthitau<br>dikṣu sarvāsu bhūtānāṃ cakrāte kadanaṃ mahat<br>[वै] <br>तु रथाभ्यां नरव्याघ्रु दावस्योभयतः स्थितु <br>दिक्षु सर्वासु भूतानां चक्राते कदनं महत् </div>
<div class="sloka" id="217_sloka2"> <a href="217.htm#217_sloka2">2 </a> <br>yatra yatra hi dṛśyante prāṇinaḥ khāṇḍavālayāḥ<br>palāyantas tatra tatra tau vīrau paryadhāvatām<br>यत्र यत्र हि दृश्यन्ते प्राणिनः खाण्डवालयाः <br>पलायन्तस् तत्र तत्र तु वीरु पर्यधावताम् </div>
<div class="sloka" id="217_sloka3"> <a href="217.htm#217_sloka3">3 </a> <br>chidraṃ hi na prapaśyanti rathayor āśu vikramāt<br>āviddhāv iva dṛśyete rathinau tau rathottamau<br>छिद्रं हि न प्रपश्यन्ति रथयोर् आशु विक्रमात् <br>आविद्धाव् इव दृश्येते रथिनु तु रथोत्तमु </div>
<div class="sloka" id="217_sloka4"> <a href="217.htm#217_sloka4">4 </a> <br>khāṇḍave dahyamāne tu bhūtāny atha sahasraśaḥ<br>utpetur bhairavān nādān vinadanto diśo daśa<br>खाण्डवे दह्यमाने तु भूतान्य् अथ सहस्रशः <br>उत्पेतुर् भैरवान् नादान् विनदन्तो दिशो दश </div>
<div class="sloka" id="217_sloka5"> <a href="217.htm#217_sloka5">5 </a> <br>dagdhaika deśā bahavo niṣṭaptāś ca tathāpare<br>sphuṭitākṣā viśīrṇāś ca viplutāś ca vicetasaḥ<br>दग्धैक देशा बहवो निष्टप्ताश् च तथापरे <br>स्फुटिताक्षा विशीर्णाश् च विप्लुताश् च विचेतसः </div>
<div class="sloka" id="217_sloka6"> <a href="217.htm#217_sloka6">6 </a> <br>samāliṅgya sutān anye pitṝn mātṝṃs tathāpare<br>tyaktuṃ na śekuḥ snehena tathaiva nidhanaṃ gatāḥ<br>समालिङ्ग्य सुतान् अन्ये पितঘन् मातঘंस् तथापरे <br>त्यक्तुं न शेकुः स्नेहेन तथैव निधनं गताः </div>
<div class="sloka" id="217_sloka7"> <a href="217.htm#217_sloka7">7 </a> <br>vikṛtair darśanair anye samupetuḥ sahasraśaḥ<br>tatra tatra vighūrṇantaḥ punar agnau prapedire<br>विकृतैर् दर्शनैर् अन्ये समुपेतुः सहस्रशः <br>तत्र तत्र विघूर्णन्तः पुनर् अग्नु प्रपेदिरे </div>
<div class="sloka" id="217_sloka8"> <a href="217.htm#217_sloka8">8 </a> <br>dagdhapakṣākṣi caraṇā viceṣṭanto mahītale<br>tatra tatra sma dṛśyante vinaśyantaḥ śarīriṇaḥ<br>दग्धपक्षाक्षि चरणा विचेष्टन्तो महीतले <br>तत्र तत्र स्म दृश्यन्ते विनश्यन्तः शरीरिणः </div>
<div class="sloka" id="217_sloka9"> <a href="217.htm#217_sloka9">9 </a> <br>jalasthāneṣu sarveṣu kvāthyamāneṣu bhārata<br>gatasattvāḥ sma dṛśyante kūrmamatsyāḥ sahasraśaḥ<br>जलस्थानेषु सर्वेषु क्वाथ्यमानेषु भारत <br>गतसत्त्वाः स्म दृश्यन्ते कूर्ममत्स्याः सहस्रशः </div>
<div class="sloka" id="217_sloka10"> <a href="217.htm#217_sloka10">10 </a> <br>śarīraiḥ saṃpradīptaiś ca dehavanta ivāgnayaḥ<br>adṛśyanta vane tasmin prāṇinaḥ prāṇasaṃkṣaye<br>शरीरैः संप्रदीप्तैश् च देहवन्त इवाग्नयः <br>अदृश्यन्त वने तस्मिन् प्राणिनः प्राणसंक्षये </div>
<div class="sloka" id="217_sloka11"> <a href="217.htm#217_sloka11">11 </a> <br>tāṃs tathotpatataḥ pārthaḥ śaraiḥ saṃchidya khaṇḍaśaḥ<br>dīpyamāne tataḥ prāsyat prahasan kṛṣṇavartmani<br>तांस् तथोत्पततः पार्थः शरैः संछिद्य खण्डशः <br>दीप्यमाने ततः प्रास्यत् प्रहसन् कृष्णवर्त्मनि </div>
<div class="sloka" id="217_sloka12"> <a href="217.htm#217_sloka12">12 </a> <br>te śarācita sarvāṅgā vinadanto mahāravān<br>ūrdhvam utpatya vegena nipetuḥ pāvake punaḥ<br>ते शराचित सर्वाङ्गा विनदन्तो महारवान् <br>ऊर्ध्वम् उत्पत्य वेगेन निपेतुः पावके पुनः </div>
<div class="sloka" id="217_sloka13"> <a href="217.htm#217_sloka13">13 </a> <br>śarair abhyāhatānāṃ ca dahyatāṃ ca vanaukasām<br>virāvaḥ śrūyate ha sma samudrasyeva mathyataḥ<br>शरैर् अभ्याहतानां च दह्यतां च वनुकसाम् <br>विरावः श्रूयते ह स्म समुद्रस्येव मथ्यतः </div>
<div class="sloka" id="217_sloka14"> <a href="217.htm#217_sloka14">14 </a> <br>vahneś cāpi prahṛṣṭasya kham utpetur mahārciṣaḥ<br>janayām āsur udvegaṃ sumahāntaṃ divaukasām<br>वह्नेश् चापि प्रहृष्टस्य खम् उत्पेतुर् महार्चिषः <br>जनयाम् आसुर् उद्वेगं सुमहान्तं दिवुकसाम् </div>
<div class="sloka" id="217_sloka15"> <a href="217.htm#217_sloka15">15 </a> <br>tato jagmur mahātmānaḥ sarva eva divaukasaḥ<br>śaraṇaṃ devarājānaṃ sahasrākṣaṃ puraṃdaram<br>ततो जग्मुर् महात्मानः सर्व एव दिवुकसः <br>शरणं देवराजानं सहस्राक्षं पुरंदरम् </div>
<div class="sloka" id="217_sloka16"> <a href="217.htm#217_sloka16">16 </a> <br>[devāh]<br>kiṃ nv ime mānavāḥ sarve dahyante kṛṣṇavartmanā<br>kac cin na saṃkṣayaḥ prāpto lokānām amareśvara<br>[देवाह्] <br>किं न्व् इमे मानवाः सर्वे दह्यन्ते कृष्णवर्त्मना <br>कच् चिन् न संक्षयः प्राप्तो लोकानाम् अमरेश्वर </div>
<div class="sloka" id="217_sloka17"> <a href="217.htm#217_sloka17">17 </a> <br>[vai]<br>tac chrutvā vṛtrahā tebhyaḥ svayam evānvavekṣya ca<br>khāṇḍavasya vimokṣārthaṃ prayayau harivāhanaḥ<br>[वै] <br>तच् छ्रुत्वा वृत्रहा तेभ्यः स्वयम् एवान्ववेक्ष्य च <br>खाण्डवस्य विमोक्षार्थं प्रययु हरिवाहनः </div>
<div class="sloka" id="217_sloka18"> <a href="217.htm#217_sloka18">18 </a> <br>mahatā meghajālena nānārūpeṇa vajrabhṛt<br>ākāśaṃ samavastīrya pravavarṣa sureśvaraḥ<br>महता मेघजालेन नानारूपेण वज्रभृत् <br>आकाशं समवस्तीर्य प्रववर्ष सुरेश्वरः </div>
<div class="sloka" id="217_sloka19"> <a href="217.htm#217_sloka19">19 </a> <br>tato 'kṣamātrā visṛjan dhārāḥ śatasahasraśaḥ<br>abhyavarṣat sahasrākṣaḥ pāvakaṃ khāṇḍavaṃ prati<br>ततो 'क्षमात्रा विसृजन् धाराः शतसहस्रशः <br>अभ्यवर्षत् सहस्राक्षः पावकं खाण्डवं प्रति </div>
<div class="sloka" id="217_sloka20"> <a href="217.htm#217_sloka20">20 </a> <br>asaṃprāptās tu tā dhārās tejasā jātavedasaḥ<br>kha eva samaśuṣyanta na kāś cit pāvakaṃ gatāḥ<br>असंप्राप्तास् तु ता धारास् तेजसा जातवेदसः <br>ख एव समशुष्यन्त न काश् चित् पावकं गताः </div>
<div class="sloka" id="217_sloka21"> <a href="217.htm#217_sloka21">21 </a> <br>tato namucihā kruddho bhṛśam arciṣmatas tadā<br>punar evābhyavarṣat tam ambhaḥ pravisṛjan bahu<br>ततो नमुचिहा क्रुद्धो भृशम् अर्चिष्मतस् तदा <br>पुनर् एवाभ्यवर्षत् तम् अम्भः प्रविसृजन् बहु </div></body></html>