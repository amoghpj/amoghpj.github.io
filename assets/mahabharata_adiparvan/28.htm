<html><body><div class="sloka" id="28_sloka1"> <a href="28.htm#28_sloka1">1 </a> <br>[s]<br>tatas tamin dvijaśreṣṭha samudīrṇe tathāvidhe<br>garutmān pakṣirāṭ tūrṇaṃ saṃprāpto vibudhān prati</div>
<div class="sloka" id="28_sloka2"> <a href="28.htm#28_sloka2">2 </a> <br>taṃ dṛṣṭvātibalaṃ caiva prākampanta samantataḥ<br>parasparaṃ ca pratyaghnan sarvapraharaṇāny api</div>
<div class="sloka" id="28_sloka3"> <a href="28.htm#28_sloka3">3 </a> <br>tatra cāsīd ameyātmā vidyud agnisamaprabhaḥ<br>bhauvanaḥ sumahāvīryaḥ somasya parirakṣitā</div>
<div class="sloka" id="28_sloka4"> <a href="28.htm#28_sloka4">4 </a> <br>sa tena patagendreṇa pakṣatuṇḍa nakhaiḥ kṣataḥ<br>muhūrtam atulaṃ yuddhaṃ kṛtvā vinihato yudhi</div>
<div class="sloka" id="28_sloka5"> <a href="28.htm#28_sloka5">5 </a> <br>rajaś coddhūya sumahat pakṣavātena khecaraḥ<br>kṛtvā lokān nirālokāṃs tena devān avākirat</div>
<div class="sloka" id="28_sloka6"> <a href="28.htm#28_sloka6">6 </a> <br>tenāvakīrṇā rajasā devā moham upāgaman<br>na cainaṃ dadṛśuś channā rajasāmṛta rakṣiṇaḥ</div>
<div class="sloka" id="28_sloka7"> <a href="28.htm#28_sloka7">7 </a> <br>evaṃ saṃloḍayām āsa garuḍas tridivālayam<br>pakṣatuṇḍa prahāraiś ca devān sa vidadāra ha</div>
<div class="sloka" id="28_sloka8"> <a href="28.htm#28_sloka8">8 </a> <br>tato devaḥ sahasrākṣas tūrṇaṃ vāyum acodayat<br>vikṣipemāṃ rajo vṛṣṭiṃ tavaitat karma māruta</div>
<div class="sloka" id="28_sloka9"> <a href="28.htm#28_sloka9">9 </a> <br>atha vāyur apovāha tad rajas tarasā balī<br>tato vitimire jāte devāḥ śakunim ārdayan</div>
<div class="sloka" id="28_sloka10"> <a href="28.htm#28_sloka10">10 </a> <br>nanāda coccair balavān mahāmegharavaḥ khagaḥ<br>vadhyamānaḥ suragaṇaiḥ sarvabhūtāni bhīṣayan<br>utpapāta mahāvīryaḥ pakṣirāṭ paravīrahā</div>
<div class="sloka" id="28_sloka11"> <a href="28.htm#28_sloka11">11 </a> <br>tam utpatyāntarikṣasthaṃ devānām upari sthitam<br>varmiṇo vibudhāḥ sarve nānāśastrair avākiran</div>
<div class="sloka" id="28_sloka12"> <a href="28.htm#28_sloka12">12 </a> <br>paṭṭiśaiḥ parighaiḥ śūlair gadābhiś ca savāsavāḥ<br>kṣurāntair jvalitaiś cāpi cakrair ādityarūpibhiḥ</div>
<div class="sloka" id="28_sloka13"> <a href="28.htm#28_sloka13">13 </a> <br>nānāśastravisargaiś ca vadhyamānaḥ samantataḥ<br>kurvan sutumulaṃ yuddhaṃ pakṣirāṇ na vyakampata</div>
<div class="sloka" id="28_sloka14"> <a href="28.htm#28_sloka14">14 </a> <br>vinardann iva cākāśe vainateyaḥ pratāpavān<br>pakṣābhyām urasā caiva samantād vyākṣipat surān</div>
<div class="sloka" id="28_sloka15"> <a href="28.htm#28_sloka15">15 </a> <br>te vikṣiptās tato devāḥ prajagmur garuḍārditāḥ<br>nakhatuṇḍa kṣatāś caiva susruvuḥ śoṇitaṃ bahu</div>
<div class="sloka" id="28_sloka16"> <a href="28.htm#28_sloka16">16 </a> <br>sādhyāḥ prācīṃ sagandharvā vasavo dakṣiṇāṃ diśam<br>prajagmuḥ sahitā rudraiḥ patagendra pradharṣitāḥ</div>
<div class="sloka" id="28_sloka17"> <a href="28.htm#28_sloka17">17 </a> <br>diśaṃ pratīcīm ādityā nāsatyā uttarāṃ diśam<br>muhur muhuḥ prekṣamāṇā yudhyamānā mahaujasam</div>
<div class="sloka" id="28_sloka18"> <a href="28.htm#28_sloka18">18 </a> <br>aśvakrandena vīreṇa reṇukena ca pakṣiṇā<br>krathanena ca śūreṇa tapanena ca khecaraḥ</div>
<div class="sloka" id="28_sloka19"> <a href="28.htm#28_sloka19">19 </a> <br>ulūkaś vasanābhyāṃ ca nimeṣeṇa ca pakṣiṇā<br>prarujena ca saṃyuddhaṃ cakāra pralihena ca</div>
<div class="sloka" id="28_sloka20"> <a href="28.htm#28_sloka20">20 </a> <br>tān pakṣanakhatuṇḍāgrair abhinad vinatāsutaḥ<br>yugāntakāle saṃkruddhaḥ pinākīva mahābalaḥ</div>
<div class="sloka" id="28_sloka21"> <a href="28.htm#28_sloka21">21 </a> <br>mahāvīryā mahotsāhās tena te bahudhā kṣatāḥ<br>rejur abhraghanaprakhyā rudhiraughapravarṣiṇaḥ</div>
<div class="sloka" id="28_sloka22"> <a href="28.htm#28_sloka22">22 </a> <br>tān kṛtvā patagaśreṣṭhaḥ sarvān utkrānta jīvitān<br>atikrānto 'mṛtasyārthe sarvato 'gnim apaśyata</div>
<div class="sloka" id="28_sloka23"> <a href="28.htm#28_sloka23">23 </a> <br>āvṛṇvānaṃ mahājvālam arcirbhiḥ sarvato 'mbaram<br>dahantam iva tīkṣṇāṃśuṃ ghoraṃ vāyusamīritam</div>
<div class="sloka" id="28_sloka24"> <a href="28.htm#28_sloka24">24 </a> <br>tato navatyā navatīr mukhānāṃ; kṛtvā tarasvī garuḍo mahātmā<br>nadīḥ samāpīya mukhais tatas taiḥ; suśīghram āgamya punar javena</div></body></html>