<html><body><div class="sloka" id="28_sloka1"> <a href="28.htm#28_sloka1">1 </a> <br>[s]<br>tatas tamin dvijaśreṣṭha samudīrṇe tathāvidhe<br>garutmān pakṣirāṭ tūrṇaṃ saṃprāpto vibudhān prati<br>[स्] <br>ततस् तमिन् द्विजश्रेष्ठ समुदीर्णे तथाविधे <br>गरुत्मान् पक्षिराट् तूर्णं संप्राप्तो विबुधान् प्रति </div>
<div class="sloka" id="28_sloka2"> <a href="28.htm#28_sloka2">2 </a> <br>taṃ dṛṣṭvātibalaṃ caiva prākampanta samantataḥ<br>parasparaṃ ca pratyaghnan sarvapraharaṇāny api<br>तं दृष्ट्वातिबलं चैव प्राकम्पन्त समन्ततः <br>परस्परं च प्रत्यघ्नन् सर्वप्रहरणान्य् अपि </div>
<div class="sloka" id="28_sloka3"> <a href="28.htm#28_sloka3">3 </a> <br>tatra cāsīd ameyātmā vidyud agnisamaprabhaḥ<br>bhauvanaḥ sumahāvīryaḥ somasya parirakṣitā<br>तत्र चासीद् अमेयात्मा विद्युद् अग्निसमप्रभः <br>भुवनः सुमहावीर्यः सोमस्य परिरक्षिता </div>
<div class="sloka" id="28_sloka4"> <a href="28.htm#28_sloka4">4 </a> <br>sa tena patagendreṇa pakṣatuṇḍa nakhaiḥ kṣataḥ<br>muhūrtam atulaṃ yuddhaṃ kṛtvā vinihato yudhi<br>स तेन पतगेन्द्रेण पक्षतुण्ड नखैः क्षतः <br>मुहूर्तम् अतुलं युद्धं कृत्वा विनिहतो युधि </div>
<div class="sloka" id="28_sloka5"> <a href="28.htm#28_sloka5">5 </a> <br>rajaś coddhūya sumahat pakṣavātena khecaraḥ<br>kṛtvā lokān nirālokāṃs tena devān avākirat<br>रजश् चोद्धूय सुमहत् पक्षवातेन खेचरः <br>कृत्वा लोकान् निरालोकांस् तेन देवान् अवाकिरत् </div>
<div class="sloka" id="28_sloka6"> <a href="28.htm#28_sloka6">6 </a> <br>tenāvakīrṇā rajasā devā moham upāgaman<br>na cainaṃ dadṛśuś channā rajasāmṛta rakṣiṇaḥ<br>तेनावकीर्णा रजसा देवा मोहम् उपागमन् <br>न चैनं ददृशुश् छन्ना रजसामृत रक्षिणः </div>
<div class="sloka" id="28_sloka7"> <a href="28.htm#28_sloka7">7 </a> <br>evaṃ saṃloḍayām āsa garuḍas tridivālayam<br>pakṣatuṇḍa prahāraiś ca devān sa vidadāra ha<br>एवं संलोडयाम् आस गरुडस् त्रिदिवालयम् <br>पक्षतुण्ड प्रहारैश् च देवान् स विददार ह </div>
<div class="sloka" id="28_sloka8"> <a href="28.htm#28_sloka8">8 </a> <br>tato devaḥ sahasrākṣas tūrṇaṃ vāyum acodayat<br>vikṣipemāṃ rajo vṛṣṭiṃ tavaitat karma māruta<br>ततो देवः सहस्राक्षस् तूर्णं वायुम् अचोदयत् <br>विक्षिपेमां रजो वृष्टिं तवैतत् कर्म मारुत </div>
<div class="sloka" id="28_sloka9"> <a href="28.htm#28_sloka9">9 </a> <br>atha vāyur apovāha tad rajas tarasā balī<br>tato vitimire jāte devāḥ śakunim ārdayan<br>अथ वायुर् अपोवाह तद् रजस् तरसा बली <br>ततो वितिमिरे जाते देवाः शकुनिम् आर्दयन् </div>
<div class="sloka" id="28_sloka10"> <a href="28.htm#28_sloka10">10 </a> <br>nanāda coccair balavān mahāmegharavaḥ khagaḥ<br>vadhyamānaḥ suragaṇaiḥ sarvabhūtāni bhīṣayan<br>utpapāta mahāvīryaḥ pakṣirāṭ paravīrahā<br>ननाद चोच्चैर् बलवान् महामेघरवः खगः <br>वध्यमानः सुरगणैः सर्वभूतानि भीषयन् <br>उत्पपात महावीर्यः पक्षिराट् परवीरहा </div>
<div class="sloka" id="28_sloka11"> <a href="28.htm#28_sloka11">11 </a> <br>tam utpatyāntarikṣasthaṃ devānām upari sthitam<br>varmiṇo vibudhāḥ sarve nānāśastrair avākiran<br>तम् उत्पत्यान्तरिक्षस्थं देवानाम् उपरि स्थितम् <br>वर्मिणो विबुधाः सर्वे नानाशस्त्रैर् अवाकिरन् </div>
<div class="sloka" id="28_sloka12"> <a href="28.htm#28_sloka12">12 </a> <br>paṭṭiśaiḥ parighaiḥ śūlair gadābhiś ca savāsavāḥ<br>kṣurāntair jvalitaiś cāpi cakrair ādityarūpibhiḥ<br>पट्टिशैः परिघैः शूलैर् गदाभिश् च सवासवाः <br>क्षुरान्तैर् ज्वलितैश् चापि चक्रैर् आदित्यरूपिभिः </div>
<div class="sloka" id="28_sloka13"> <a href="28.htm#28_sloka13">13 </a> <br>nānāśastravisargaiś ca vadhyamānaḥ samantataḥ<br>kurvan sutumulaṃ yuddhaṃ pakṣirāṇ na vyakampata<br>नानाशस्त्रविसर्गैश् च वध्यमानः समन्ततः <br>कुर्वन् सुतुमुलं युद्धं पक्षिराण् न व्यकम्पत </div>
<div class="sloka" id="28_sloka14"> <a href="28.htm#28_sloka14">14 </a> <br>vinardann iva cākāśe vainateyaḥ pratāpavān<br>pakṣābhyām urasā caiva samantād vyākṣipat surān<br>विनर्दन्न् इव चाकाशे वैनतेयः प्रतापवान् <br>पक्षाभ्याम् उरसा चैव समन्ताद् व्याक्षिपत् सुरान् </div>
<div class="sloka" id="28_sloka15"> <a href="28.htm#28_sloka15">15 </a> <br>te vikṣiptās tato devāḥ prajagmur garuḍārditāḥ<br>nakhatuṇḍa kṣatāś caiva susruvuḥ śoṇitaṃ bahu<br>ते विक्षिप्तास् ततो देवाः प्रजग्मुर् गरुडार्दिताः <br>नखतुण्ड क्षताश् चैव सुस्रुवुः शोणितं बहु </div>
<div class="sloka" id="28_sloka16"> <a href="28.htm#28_sloka16">16 </a> <br>sādhyāḥ prācīṃ sagandharvā vasavo dakṣiṇāṃ diśam<br>prajagmuḥ sahitā rudraiḥ patagendra pradharṣitāḥ<br>साध्याः प्राचीं सगन्धर्वा वसवो दक्षिणां दिशम् <br>प्रजग्मुः सहिता रुद्रैः पतगेन्द्र प्रधर्षिताः </div>
<div class="sloka" id="28_sloka17"> <a href="28.htm#28_sloka17">17 </a> <br>diśaṃ pratīcīm ādityā nāsatyā uttarāṃ diśam<br>muhur muhuḥ prekṣamāṇā yudhyamānā mahaujasam<br>दिशं प्रतीचीम् आदित्या नासत्या उत्तरां दिशम् <br>मुहुर् मुहुः प्रेक्षमाणा युध्यमाना महुजसम् </div>
<div class="sloka" id="28_sloka18"> <a href="28.htm#28_sloka18">18 </a> <br>aśvakrandena vīreṇa reṇukena ca pakṣiṇā<br>krathanena ca śūreṇa tapanena ca khecaraḥ<br>अश्वक्रन्देन वीरेण रेणुकेन च पक्षिणा <br>क्रथनेन च शूरेण तपनेन च खेचरः </div>
<div class="sloka" id="28_sloka19"> <a href="28.htm#28_sloka19">19 </a> <br>ulūkaś vasanābhyāṃ ca nimeṣeṇa ca pakṣiṇā<br>prarujena ca saṃyuddhaṃ cakāra pralihena ca<br>उलूकश् वसनाभ्यां च निमेषेण च पक्षिणा <br>प्ररुजेन च संयुद्धं चकार प्रलिहेन च </div>
<div class="sloka" id="28_sloka20"> <a href="28.htm#28_sloka20">20 </a> <br>tān pakṣanakhatuṇḍāgrair abhinad vinatāsutaḥ<br>yugāntakāle saṃkruddhaḥ pinākīva mahābalaḥ<br>तान् पक्षनखतुण्डाग्रैर् अभिनद् विनतासुतः <br>युगान्तकाले संक्रुद्धः पिनाकीव महाबलः </div>
<div class="sloka" id="28_sloka21"> <a href="28.htm#28_sloka21">21 </a> <br>mahāvīryā mahotsāhās tena te bahudhā kṣatāḥ<br>rejur abhraghanaprakhyā rudhiraughapravarṣiṇaḥ<br>महावीर्या महोत्साहास् तेन ते बहुधा क्षताः <br>रेजुर् अभ्रघनप्रख्या रुधिरुघप्रवर्षिणः </div>
<div class="sloka" id="28_sloka22"> <a href="28.htm#28_sloka22">22 </a> <br>tān kṛtvā patagaśreṣṭhaḥ sarvān utkrānta jīvitān<br>atikrānto 'mṛtasyārthe sarvato 'gnim apaśyata<br>तान् कृत्वा पतगश्रेष्ठः सर्वान् उत्क्रान्त जीवितान् <br>अतिक्रान्तो 'मृतस्यार्थे सर्वतो 'ग्निम् अपश्यत </div>
<div class="sloka" id="28_sloka23"> <a href="28.htm#28_sloka23">23 </a> <br>āvṛṇvānaṃ mahājvālam arcirbhiḥ sarvato 'mbaram<br>dahantam iva tīkṣṇāṃśuṃ ghoraṃ vāyusamīritam<br>आवृण्वानं महाज्वालम् अर्चिर्भिः सर्वतो 'म्बरम् <br>दहन्तम् इव तीक्ष्णांशुं घोरं वायुसमीरितम् </div>
<div class="sloka" id="28_sloka24"> <a href="28.htm#28_sloka24">24 </a> <br>tato navatyā navatīr mukhānāṃ; kṛtvā tarasvī garuḍo mahātmā<br>nadīḥ samāpīya mukhais tatas taiḥ; suśīghram āgamya punar javena<br>ततो नवत्या नवतीर् मुखानां; कृत्वा तरस्वी गरुडो महात्मा <br>नदीः समापीय मुखैस् ततस् तैः; सुशीघ्रम् आगम्य पुनर् जवेन </div></body></html>