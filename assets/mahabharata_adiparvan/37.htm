<html><body><div class="sloka" id="37_sloka1"> <a href="37.htm#37_sloka1">1 </a> <br>[s]<br>evam uktaḥ sa tejasvī śṛṅgī kopasamanvitaḥ<br>mṛtadhāraṃ guruṃ śrutvā paryatapyata manyunā<br>[स्] <br>एवम् उक्तः स तेजस्वी शृङ्गी कोपसमन्वितः <br>मृतधारं गुरुं श्रुत्वा पर्यतप्यत मन्युना </div>
<div class="sloka" id="37_sloka2"> <a href="37.htm#37_sloka2">2 </a> <br>sa taṃ kṛśam abhipreṣkya sūnṛtāṃ vācam utsṛjan<br>apṛcchata kathaṃ tātaḥ sa me 'dya mṛtadhārakaḥ<br>स तं कृशम् अभिप्रेष्क्य सूनृतां वाचम् उत्सृजन् <br>अपृच्छत कथं तातः स मे 'द्य मृतधारकः </div>
<div class="sloka" id="37_sloka3"> <a href="37.htm#37_sloka3">3 </a> <br>[kṛṣa]<br>rājñā parikṣitā tāta mṛgayāṃ paridhāvatā<br>avasaktaḥ pitus te 'dya mṛtaḥ skandhe bhujaṃgamaḥ<br>[कृष] <br>राज्ञा परिक्षिता तात मृगयां परिधावता <br>अवसक्तः पितुस् ते 'द्य मृतः स्कन्धे भुजंगमः </div>
<div class="sloka" id="37_sloka4"> <a href="37.htm#37_sloka4">4 </a> <br>[ṣṛngī]<br>kiṃ me pitrā kṛtaṃ tasya rājño 'niṣṭaṃ durātmanaḥ<br>brūhi tvaṃ kṛśa tattvena paśya me tapaso balam<br>[षृन्गी] <br>किं मे पित्रा कृतं तस्य राज्ञो 'निष्टं दुरात्मनः <br>ब्रूहि त्वं कृश तत्त्वेन पश्य मे तपसो बलम् </div>
<div class="sloka" id="37_sloka5"> <a href="37.htm#37_sloka5">5 </a> <br>[k]<br>sa rājā mṛgayāṃ yātaḥ parikṣid abhimanyujaḥ<br>sasāra mṛgam ekākī viddhvā bāṇena patriṇā<br>[क्] <br>स राजा मृगयां यातः परिक्षिद् अभिमन्युजः <br>ससार मृगम् एकाकी विद्ध्वा बाणेन पत्रिणा </div>
<div class="sloka" id="37_sloka6"> <a href="37.htm#37_sloka6">6 </a> <br>na cāpaśyan mṛgaṃ rājā caraṃs tasmin mahāvane<br>pitaraṃ te sa dṛṣṭvaiva papracchānabhibhāṣiṇam<br>न चापश्यन् मृगं राजा चरंस् तस्मिन् महावने <br>पितरं ते स दृष्ट्वैव पप्रच्छानभिभाषिणम् </div>
<div class="sloka" id="37_sloka7"> <a href="37.htm#37_sloka7">7 </a> <br>taṃ sthāṇubhūtaṃ tiṣṭhantaṃ kṣutpipāsā śramāturaḥ<br>punaḥ punar mṛgaṃ naṣṭaṃ papraccha pitaraṃ tava<br>तं स्थाणुभूतं तिष्ठन्तं क्षुत्पिपासा श्रमातुरः <br>पुनः पुनर् मृगं नष्टं पप्रच्छ पितरं तव </div>
<div class="sloka" id="37_sloka8"> <a href="37.htm#37_sloka8">8 </a> <br>sa ca mauna vratopeto naiva taṃ pratyabhāṣata<br>tasya rājā dhanuṣkoṭyā sarpaṃ skandhe samāsṛjat<br>स च मुन व्रतोपेतो नैव तं प्रत्यभाषत <br>तस्य राजा धनुष्कोट्या सर्पं स्कन्धे समासृजत् </div>
<div class="sloka" id="37_sloka9"> <a href="37.htm#37_sloka9">9 </a> <br>śṛṅgiṃs tava pitādyāsau tathaivāste yatavrataḥ<br>so 'pi rājā svanagaraṃ pratiyāto gajāhvayam<br>शृङ्गिंस् तव पिताद्यासु तथैवास्ते यतव्रतः <br>सो 'पि राजा स्वनगरं प्रतियातो गजाह्वयम् </div>
<div class="sloka" id="37_sloka10"> <a href="37.htm#37_sloka10">10 </a> <br>[s]<br>śrutvaivam ṛṣiputras tu divaṃ stabdhveva viṣṭhitaḥ<br>kopasaṃrakta nayanaḥ prajvalann iva manyunā<br>[स्] <br>श्रुत्वैवम् ऋषिपुत्रस् तु दिवं स्तब्ध्वेव विष्ठितः <br>कोपसंरक्त नयनः प्रज्वलन्न् इव मन्युना </div>
<div class="sloka" id="37_sloka11"> <a href="37.htm#37_sloka11">11 </a> <br>āviṣṭaḥ sa tu kopena śaśāpa nṛpatiṃ tadā<br>vāry upaspṛśya tejasvī krodhavegabalāt kṛtaḥ<br>आविष्टः स तु कोपेन शशाप नृपतिं तदा <br>वार्य् उपस्पृश्य तेजस्वी क्रोधवेगबलात् कृतः </div>
<div class="sloka" id="37_sloka12"> <a href="37.htm#37_sloka12">12 </a> <br>[ṣṛ]<br>yo 'sau vṛddhasya tātasya tathā kṛcchragatasya ca<br>skandhe mṛtam avāsrākṣīt pannagaṃ rājakilbiṣī<br>[षृ] <br>यो 'सु वृद्धस्य तातस्य तथा कृच्छ्रगतस्य च <br>स्कन्धे मृतम् अवास्राक्षीत् पन्नगं राजकिल्बिषी </div>
<div class="sloka" id="37_sloka13"> <a href="37.htm#37_sloka13">13 </a> <br>taṃ pāpam atisaṃkruddhas takṣakaḥ pannagottamaḥ<br>āśīviṣas tigmatejā madvākyabalacoditaḥ<br>तं पापम् अतिसंक्रुद्धस् तक्षकः पन्नगोत्तमः <br>आशीविषस् तिग्मतेजा मद्वाक्यबलचोदितः </div>
<div class="sloka" id="37_sloka14"> <a href="37.htm#37_sloka14">14 </a> <br>saptarātrādito netā yamasya sadanaṃ prati<br>dvijānām avamantāraṃ kurūṇām ayaśaḥ karam<br>सप्तरात्रादितो नेता यमस्य सदनं प्रति <br>द्विजानाम् अवमन्तारं कुरूणाम् अयशः करम् </div>
<div class="sloka" id="37_sloka15"> <a href="37.htm#37_sloka15">15 </a> <br>[s]<br>iti śaptvā nṛpaṃ kruddhaḥ śṛṅgī pitaram abhyayāt<br>āsīnaṃ gocare tasmin vahantaṃ śavapannagam<br>[स्] <br>इति शप्त्वा नृपं क्रुद्धः शृङ्गी पितरम् अभ्ययात् <br>आसीनं गोचरे तस्मिन् वहन्तं शवपन्नगम् </div>
<div class="sloka" id="37_sloka16"> <a href="37.htm#37_sloka16">16 </a> <br>sa tam ālakṣya pitaraṃ śṛṅgī skhandhagatena vai<br>śavena bhujagenāsīd bhūyaḥ krodhasamanvitaḥ<br>स तम् आलक्ष्य पितरं शृङ्गी स्खन्धगतेन वै <br>शवेन भुजगेनासीद् भूयः क्रोधसमन्वितः </div>
<div class="sloka" id="37_sloka17"> <a href="37.htm#37_sloka17">17 </a> <br>duḥkhāc cāśrūṇi mumuce pitaraṃ cedam abravīt<br>śrutvemāṃ dharṣaṇāṃ tāta tava tena durātmanā<br>दुःखाच् चाश्रूणि मुमुचे पितरं चेदम् अब्रवीत् <br>श्रुत्वेमां धर्षणां तात तव तेन दुरात्मना </div>
<div class="sloka" id="37_sloka18"> <a href="37.htm#37_sloka18">18 </a> <br>rājñā parikṣitā kopād aśapaṃ tam ahaṃ nṛpam<br>yathārhati sa evograṃ śāpaṃ kuru kulādhamaḥ<br>राज्ञा परिक्षिता कोपाद् अशपं तम् अहं नृपम् <br>यथार्हति स एवोग्रं शापं कुरु कुलाधमः </div>
<div class="sloka" id="37_sloka19"> <a href="37.htm#37_sloka19">19 </a> <br>saptame 'hani taṃ pāpaṃ takṣakaḥ pannagottamaḥ<br>vaivasvatasya bhavanaṃ netā paramadāruṇam<br>सप्तमे 'हनि तं पापं तक्षकः पन्नगोत्तमः <br>वैवस्वतस्य भवनं नेता परमदारुणम् </div>
<div class="sloka" id="37_sloka20"> <a href="37.htm#37_sloka20">20 </a> <br>tam abravīt pitā brahmaṃs tathā kopasamanvitam<br>na me priyaṃ kṛtaṃ tāta naiṣa dharmas tapasvinām<br>तम् अब्रवीत् पिता ब्रह्मंस् तथा कोपसमन्वितम् <br>न मे प्रियं कृतं तात नैष धर्मस् तपस्विनाम् </div>
<div class="sloka" id="37_sloka21"> <a href="37.htm#37_sloka21">21 </a> <br>vayaṃ tasya narendrasya viṣaye nivasāmahe<br>nyāyato rakṣitās tena tasya pāpaṃ na rocaye<br>वयं तस्य नरेन्द्रस्य विषये निवसामहे <br>न्यायतो रक्षितास् तेन तस्य पापं न रोचये </div>
<div class="sloka" id="37_sloka22"> <a href="37.htm#37_sloka22">22 </a> <br>sarvathā vartamānasya rājño hy asmadvidhaiḥ sadā<br>kṣantavyaṃ putra dharmo hi hato hanti na saṃśayaḥ<br>सर्वथा वर्तमानस्य राज्ञो ह्य् अस्मद्विधैः सदा <br>क्षन्तव्यं पुत्र धर्मो हि हतो हन्ति न संशयः </div>
<div class="sloka" id="37_sloka23"> <a href="37.htm#37_sloka23">23 </a> <br>yadi rājā na rakṣeta pīḍā vai naḥ parā bhavet<br>na śaknuyāma carituṃ dharmaṃ putra yathāsukham<br>यदि राजा न रक्षेत पीडा वै नः परा भवेत् <br>न शक्नुयाम चरितुं धर्मं पुत्र यथासुखम् </div>
<div class="sloka" id="37_sloka24"> <a href="37.htm#37_sloka24">24 </a> <br>rakṣyamāṇā vayaṃ tāta rājabhiḥ śāstradṛṣṭibhiḥ<br>carāmo vipulaṃ dharmaṃ teṣāṃ cāṃśo 'sti dharmataḥ<br>रक्ष्यमाणा वयं तात राजभिः शास्त्रदृष्टिभिः <br>चरामो विपुलं धर्मं तेषां चांशो 'स्ति धर्मतः </div>
<div class="sloka" id="37_sloka25"> <a href="37.htm#37_sloka25">25 </a> <br>parikṣit tu viśeṣeṇa yathāsya prapitāmahaḥ<br>rakṣaty asmān yathā rājñā rakṣitavyāḥ prajās tathā<br>परिक्षित् तु विशेषेण यथास्य प्रपितामहः <br>रक्षत्य् अस्मान् यथा राज्ञा रक्षितव्याः प्रजास् तथा </div>
<div class="sloka" id="37_sloka26"> <a href="37.htm#37_sloka26">26 </a> <br>teneha kṣudhitenādya śrāntena ca tapasvinā<br>ajānatā vratam idaṃ kṛtam etad asaṃśayam<br>तेनेह क्षुधितेनाद्य श्रान्तेन च तपस्विना <br>अजानता व्रतम् इदं कृतम् एतद् असंशयम् </div></body></html>