<html><body><div class="sloka" id="74_sloka1"> <a href="74.htm#74_sloka1">1 </a> <br>[ṣu]<br>yaḥ pareṣāṃ naro nityam ativādāṃs titikṣati<br>deva yāni vijānīhi tena sarvam idaṃ jitam</div>
<div class="sloka" id="74_sloka2"> <a href="74.htm#74_sloka2">2 </a> <br>yaḥ samutpatitaṃ krodhaṃ nigṛhṇāti hayaṃ yathā<br>sa yantety ucyate sadbhir na yo raśmiṣu lambate</div>
<div class="sloka" id="74_sloka3"> <a href="74.htm#74_sloka3">3 </a> <br>yaḥ samutpatitaṃ krodham akrodhena nirasyati<br>deva yāni vijānīhi tena sarvam idaṃ jitam</div>
<div class="sloka" id="74_sloka4"> <a href="74.htm#74_sloka4">4 </a> <br>yaḥ samutpatitaṃ krodhaṃ kṣamayeha nirasyati<br>yathoragas tvacaṃ jīrṇāṃ sa vai puruṣa ucyate</div>
<div class="sloka" id="74_sloka5"> <a href="74.htm#74_sloka5">5 </a> <br>yaḥ saṃdhārayate manyuṃ yo 'tivādāṃs titikṣati<br>yaś ca tapto na tapati dṛḍhaṃ so 'rthasya bhājanam</div>
<div class="sloka" id="74_sloka6"> <a href="74.htm#74_sloka6">6 </a> <br>yo yajed apariśrānto māsi māsi śataṃ samāḥ<br>na krudhyed yaś ca sarvasya tayor akrodhano 'dhikaḥ</div>
<div class="sloka" id="74_sloka7"> <a href="74.htm#74_sloka7">7 </a> <br>yat kumārā kumāryaś ca vairaṃ kuryur acetasaḥ<br>na tat prājño 'nukurvīta vidus te na balābalam</div>
<div class="sloka" id="74_sloka8"> <a href="74.htm#74_sloka8">8 </a> <br>[dev]<br>vedāhaṃ tāta bālāpi dharmāṇāṃ yad ihāntaram<br>akrodhe cātivāde ca veda cāpi balābalam</div>
<div class="sloka" id="74_sloka9"> <a href="74.htm#74_sloka9">9 </a> <br>śiṣyasyāśiṣya vṛtter hi na kṣantavyaṃ bubhūṣatā<br>tasmāt saṃkīrṇa vṛtteṣu vāso mama na rocate</div>
<div class="sloka" id="74_sloka10"> <a href="74.htm#74_sloka10">10 </a> <br>pumāṃso ye hi nindanti vṛttenābhijanena ca<br>na teṣu nivaset prājñaḥ śreyo 'rthī pāpabuddhiṣu</div>
<div class="sloka" id="74_sloka11"> <a href="74.htm#74_sloka11">11 </a> <br>ye tv enam abhijānanti vṛttenābhijanena ca<br>teṣu sādhuṣu vastavyaṃ sa vāsaḥ śreṣṭha ucyate</div></body></html>