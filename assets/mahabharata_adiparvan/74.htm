<html><body><div class="sloka" id="74_sloka1"> <a href="74.htm#74_sloka1">1 </a> <br>[ṣu]<br>yaḥ pareṣāṃ naro nityam ativādāṃs titikṣati<br>deva yāni vijānīhi tena sarvam idaṃ jitam<br>[षु] <br>यः परेषां नरो नित्यम् अतिवादांस् तितिक्षति <br>देव यानि विजानीहि तेन सर्वम् इदं जितम् </div>
<div class="sloka" id="74_sloka2"> <a href="74.htm#74_sloka2">2 </a> <br>yaḥ samutpatitaṃ krodhaṃ nigṛhṇāti hayaṃ yathā<br>sa yantety ucyate sadbhir na yo raśmiṣu lambate<br>यः समुत्पतितं क्रोधं निगृह्णाति हयं यथा <br>स यन्तेत्य् उच्यते सद्भिर् न यो रश्मिषु लम्बते </div>
<div class="sloka" id="74_sloka3"> <a href="74.htm#74_sloka3">3 </a> <br>yaḥ samutpatitaṃ krodham akrodhena nirasyati<br>deva yāni vijānīhi tena sarvam idaṃ jitam<br>यः समुत्पतितं क्रोधम् अक्रोधेन निरस्यति <br>देव यानि विजानीहि तेन सर्वम् इदं जितम् </div>
<div class="sloka" id="74_sloka4"> <a href="74.htm#74_sloka4">4 </a> <br>yaḥ samutpatitaṃ krodhaṃ kṣamayeha nirasyati<br>yathoragas tvacaṃ jīrṇāṃ sa vai puruṣa ucyate<br>यः समुत्पतितं क्रोधं क्षमयेह निरस्यति <br>यथोरगस् त्वचं जीर्णां स वै पुरुष उच्यते </div>
<div class="sloka" id="74_sloka5"> <a href="74.htm#74_sloka5">5 </a> <br>yaḥ saṃdhārayate manyuṃ yo 'tivādāṃs titikṣati<br>yaś ca tapto na tapati dṛḍhaṃ so 'rthasya bhājanam<br>यः संधारयते मन्युं यो 'तिवादांस् तितिक्षति <br>यश् च तप्तो न तपति दृढं सो 'र्थस्य भाजनम् </div>
<div class="sloka" id="74_sloka6"> <a href="74.htm#74_sloka6">6 </a> <br>yo yajed apariśrānto māsi māsi śataṃ samāḥ<br>na krudhyed yaś ca sarvasya tayor akrodhano 'dhikaḥ<br>यो यजेद् अपरिश्रान्तो मासि मासि शतं समाः <br>न क्रुध्येद् यश् च सर्वस्य तयोर् अक्रोधनो 'धिकः </div>
<div class="sloka" id="74_sloka7"> <a href="74.htm#74_sloka7">7 </a> <br>yat kumārā kumāryaś ca vairaṃ kuryur acetasaḥ<br>na tat prājño 'nukurvīta vidus te na balābalam<br>यत् कुमारा कुमार्यश् च वैरं कुर्युर् अचेतसः <br>न तत् प्राज्ञो 'नुकुर्वीत विदुस् ते न बलाबलम् </div>
<div class="sloka" id="74_sloka8"> <a href="74.htm#74_sloka8">8 </a> <br>[dev]<br>vedāhaṃ tāta bālāpi dharmāṇāṃ yad ihāntaram<br>akrodhe cātivāde ca veda cāpi balābalam<br>[देव्] <br>वेदाहं तात बालापि धर्माणां यद् इहान्तरम् <br>अक्रोधे चातिवादे च वेद चापि बलाबलम् </div>
<div class="sloka" id="74_sloka9"> <a href="74.htm#74_sloka9">9 </a> <br>śiṣyasyāśiṣya vṛtter hi na kṣantavyaṃ bubhūṣatā<br>tasmāt saṃkīrṇa vṛtteṣu vāso mama na rocate<br>शिष्यस्याशिष्य वृत्तेर् हि न क्षन्तव्यं बुभूषता <br>तस्मात् संकीर्ण वृत्तेषु वासो मम न रोचते </div>
<div class="sloka" id="74_sloka10"> <a href="74.htm#74_sloka10">10 </a> <br>pumāṃso ye hi nindanti vṛttenābhijanena ca<br>na teṣu nivaset prājñaḥ śreyo 'rthī pāpabuddhiṣu<br>पुमांसो ये हि निन्दन्ति वृत्तेनाभिजनेन च <br>न तेषु निवसेत् प्राज्ञः श्रेयो 'र्थी पापबुद्धिषु </div>
<div class="sloka" id="74_sloka11"> <a href="74.htm#74_sloka11">11 </a> <br>ye tv enam abhijānanti vṛttenābhijanena ca<br>teṣu sādhuṣu vastavyaṃ sa vāsaḥ śreṣṭha ucyate<br>ये त्व् एनम् अभिजानन्ति वृत्तेनाभिजनेन च <br>तेषु साधुषु वस्तव्यं स वासः श्रेष्ठ उच्यते </div></body></html>