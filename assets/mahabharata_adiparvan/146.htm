<html><body><div class="sloka" id="146_sloka1"> <a href="146.htm#146_sloka1">1 </a> <br>[brāhmaṇī]<br>na saṃtāpas tvayā kāryaḥ prākṛteneva karhi cit<br>na hi saṃtāpakālo 'yaṃ vaidyasya tava vidyate<br>[ब्राह्मणी] <br>न संतापस् त्वया कार्यः प्राकृतेनेव कर्हि चित् <br>न हि संतापकालो 'यं वैद्यस्य तव विद्यते </div>
<div class="sloka" id="146_sloka2"> <a href="146.htm#146_sloka2">2 </a> <br>avaśyaṃ nidhanaṃ sarvair gantavyam iha mānavaiḥ<br>avaśya bhāviny arthe vai saṃtāpo neha vidyate<br>अवश्यं निधनं सर्वैर् गन्तव्यम् इह मानवैः <br>अवश्य भाविन्य् अर्थे वै संतापो नेह विद्यते </div>
<div class="sloka" id="146_sloka3"> <a href="146.htm#146_sloka3">3 </a> <br>bhāryā putro 'tha duhitā sarvam ātmārtham iṣyate<br>vyathāṃ jahi subuddhyā tvaṃ svayaṃ yāsyāmi tatra vai<br>भार्या पुत्रो 'थ दुहिता सर्वम् आत्मार्थम् इष्यते <br>व्यथां जहि सुबुद्ध्या त्वं स्वयं यास्यामि तत्र वै </div>
<div class="sloka" id="146_sloka4"> <a href="146.htm#146_sloka4">4 </a> <br>etad dhi paramaṃ nāryāḥ kāryaṃ loke sanātanam<br>prāṇān api parityajya yad bhartṛhitam ācaret<br>एतद् धि परमं नार्याः कार्यं लोके सनातनम् <br>प्राणान् अपि परित्यज्य यद् भर्तृहितम् आचरेत् </div>
<div class="sloka" id="146_sloka5"> <a href="146.htm#146_sloka5">5 </a> <br>tac ca tatra kṛtaṃ karma tavāpīha sukhāvaham<br>bhavaty amutra cākṣayyaṃ loke 'smiṃś ca yaśaḥ karam<br>तच् च तत्र कृतं कर्म तवापीह सुखावहम् <br>भवत्य् अमुत्र चाक्षय्यं लोके 'स्मिंश् च यशः करम् </div>
<div class="sloka" id="146_sloka6"> <a href="146.htm#146_sloka6">6 </a> <br>eṣa caiva gurur dharmo yaṃ pravakṣāmy ahaṃ tava<br>arthaś ca tava dharmaś ca bhūyān atra pradṛśyate<br>एष चैव गुरुर् धर्मो यं प्रवक्षाम्य् अहं तव <br>अर्थश् च तव धर्मश् च भूयान् अत्र प्रदृश्यते </div>
<div class="sloka" id="146_sloka7"> <a href="146.htm#146_sloka7">7 </a> <br>yadartham iṣyate bhāryā prāptaḥ so 'rthas tvayā mayi<br>kanyā caiva kumāraś ca kṛtāham anṛṇā tvayā<br>यदर्थम् इष्यते भार्या प्राप्तः सो 'र्थस् त्वया मयि <br>कन्या चैव कुमारश् च कृताहम् अनृणा त्वया </div>
<div class="sloka" id="146_sloka8"> <a href="146.htm#146_sloka8">8 </a> <br>samarthaḥ poṣaṇe cāsi sutayo rakṣaṇe tathā<br>na tv ahaṃ sutayoḥ śaktā tathā rakṣaṇapoṣaṇe<br>समर्थः पोषणे चासि सुतयो रक्षणे तथा <br>न त्व् अहं सुतयोः शक्ता तथा रक्षणपोषणे </div>
<div class="sloka" id="146_sloka9"> <a href="146.htm#146_sloka9">9 </a> <br>mama hi tvadvihīnāyāḥ sarvakāmā na āpadaḥ<br>kathaṃ syātāṃ sutau bālau bhaveyaṃ ca kathaṃ tv aham<br>मम हि त्वद्विहीनायाः सर्वकामा न आपदः <br>कथं स्यातां सुतु बालु भवेयं च कथं त्व् अहम् </div>
<div class="sloka" id="146_sloka10"> <a href="146.htm#146_sloka10">10 </a> <br>kathaṃ hi vidhavā nāthā bāla putrā vinā tvayā<br>mithunaṃ jīvayiṣyāmi sthitā sādhu gate pathi<br>कथं हि विधवा नाथा बाल पुत्रा विना त्वया <br>मिथुनं जीवयिष्यामि स्थिता साधु गते पथि </div>
<div class="sloka" id="146_sloka11"> <a href="146.htm#146_sloka11">11 </a> <br>ahaṃ kṛtāvaliptaiś ca prārthyamānām imāṃ sutām<br>ayuktais tava saṃbandhe kathaṃ śakṣyāmi rakṣitum<br>अहं कृतावलिप्तैश् च प्रार्थ्यमानाम् इमां सुताम् <br>अयुक्तैस् तव संबन्धे कथं शक्ष्यामि रक्षितुम् </div>
<div class="sloka" id="146_sloka12"> <a href="146.htm#146_sloka12">12 </a> <br>utsṛṣṭam āmiṣaṃ bhūmau prārthayanti yathā khagāḥ<br>prārthayanti janāḥ sarve vīra hīnāṃ tathā striyam<br>उत्सृष्टम् आमिषं भूमु प्रार्थयन्ति यथा खगाः <br>प्रार्थयन्ति जनाः सर्वे वीर हीनां तथा स्त्रियम् </div>
<div class="sloka" id="146_sloka13"> <a href="146.htm#146_sloka13">13 </a> <br>sāhaṃ vicālyamānā vai prārthyamānā durātmabhiḥ<br>sthātuṃ pathi na śakṣyāmi sajjaneṣṭe dvijottama<br>साहं विचाल्यमाना वै प्रार्थ्यमाना दुरात्मभिः <br>स्थातुं पथि न शक्ष्यामि सज्जनेष्टे द्विजोत्तम </div>
<div class="sloka" id="146_sloka14"> <a href="146.htm#146_sloka14">14 </a> <br>kathaṃ tava kulasyaikām imāṃ bālām asaṃskṛtām<br>pitṛpaitāmahe mārge niyoktum aham utsahe<br>कथं तव कुलस्यैकाम् इमां बालाम् असंस्कृताम् <br>पितृपैतामहे मार्गे नियोक्तुम् अहम् उत्सहे </div>
<div class="sloka" id="146_sloka15"> <a href="146.htm#146_sloka15">15 </a> <br>kathaṃ śakṣyāmi bāle 'smin guṇān ādhātum īpṣitān<br>anāthe sarvato lupte yathā tvaṃ dharmadarśivān<br>कथं शक्ष्यामि बाले 'स्मिन् गुणान् आधातुम् ईप्षितान् <br>अनाथे सर्वतो लुप्ते यथा त्वं धर्मदर्शिवान् </div>
<div class="sloka" id="146_sloka16"> <a href="146.htm#146_sloka16">16 </a> <br>imām api ca te bālām anāthāṃ paribhūya mām<br>anarhāḥ prārthayiṣyanti śūdrā vedaśrutiṃ yathā<br>इमाम् अपि च ते बालाम् अनाथां परिभूय माम् <br>अनर्हाः प्रार्थयिष्यन्ति शूद्रा वेदश्रुतिं यथा </div>
<div class="sloka" id="146_sloka17"> <a href="146.htm#146_sloka17">17 </a> <br>tāṃ ced ahaṃ na ditseyaṃ tvad guṇair upabṛṃhitām<br>pramathyaināṃ hareyus te havir dhvāṅkṣā ivādhvarāt<br>तां चेद् अहं न दित्सेयं त्वद् गुणैर् उपबृंहिताम् <br>प्रमथ्यैनां हरेयुस् ते हविर् ध्वाङ्क्षा इवाध्वरात् </div>
<div class="sloka" id="146_sloka18"> <a href="146.htm#146_sloka18">18 </a> <br>saṃprekṣamāṇā putraṃ te nānurūpam ivātmanaḥ<br>anarha vaśam āpannām imāṃ cāpi sutāṃ tava<br>संप्रेक्षमाणा पुत्रं ते नानुरूपम् इवात्मनः <br>अनर्ह वशम् आपन्नाम् इमां चापि सुतां तव </div>
<div class="sloka" id="146_sloka19"> <a href="146.htm#146_sloka19">19 </a> <br>avajñātā ca lokasya tathātmānam ajānatī<br>avaliptair narair brahman mariṣyāmi na saṃśayaḥ<br>अवज्ञाता च लोकस्य तथात्मानम् अजानती <br>अवलिप्तैर् नरैर् ब्रह्मन् मरिष्यामि न संशयः </div>
<div class="sloka" id="146_sloka20"> <a href="146.htm#146_sloka20">20 </a> <br>tau vihīnau mayā bālau tvayā caiva mamātmajau<br>vinaśyetāṃ na saṃdeho matsyāv iva jalakṣaye<br>तु विहीनु मया बालु त्वया चैव ममात्मजु <br>विनश्येतां न संदेहो मत्स्याव् इव जलक्षये </div>
<div class="sloka" id="146_sloka21"> <a href="146.htm#146_sloka21">21 </a> <br>tritayaṃ sarvathāpy evaṃ vinaśiṣyaty asaṃśayam<br>tvayā vihīnaṃ tasmāt tvaṃ māṃ parityaktum arhasi<br>त्रितयं सर्वथाप्य् एवं विनशिष्यत्य् असंशयम् <br>त्वया विहीनं तस्मात् त्वं मां परित्यक्तुम् अर्हसि </div>
<div class="sloka" id="146_sloka22"> <a href="146.htm#146_sloka22">22 </a> <br>vyuṣṭir eṣā parā strīṇāṃ pūrvaṃ bhartuḥ parā gatiḥ<br>na tu brāhmaṇa putrāṇāṃ viṣaye parivartitum<br>व्युष्टिर् एषा परा स्त्रीणां पूर्वं भर्तुः परा गतिः <br>न तु ब्राह्मण पुत्राणां विषये परिवर्तितुम् </div>
<div class="sloka" id="146_sloka23"> <a href="146.htm#146_sloka23">23 </a> <br>parityaktaḥ sutaś cāyaṃ duhiteyaṃ tathā mayā<br>bandhavāś ca parityaktās tvadarthaṃ jīvitaṃ ca me<br>परित्यक्तः सुतश् चायं दुहितेयं तथा मया <br>बन्धवाश् च परित्यक्तास् त्वदर्थं जीवितं च मे </div>
<div class="sloka" id="146_sloka24"> <a href="146.htm#146_sloka24">24 </a> <br>yajñais tapobhir niyamair dānaiś ca vividhais tathā<br>viśiṣyate striyā bhartur nityaṃ priyahite sthitiḥ<br>यज्ञैस् तपोभिर् नियमैर् दानैश् च विविधैस् तथा <br>विशिष्यते स्त्रिया भर्तुर् नित्यं प्रियहिते स्थितिः </div>
<div class="sloka" id="146_sloka25"> <a href="146.htm#146_sloka25">25 </a> <br>tad idaṃ yac cikīrṣāmi dharmyaṃ paramasaṃmatam<br>iṣṭaṃ caiva hitaṃ caiva tava caiva kulasya ca<br>तद् इदं यच् चिकीर्षामि धर्म्यं परमसंमतम् <br>इष्टं चैव हितं चैव तव चैव कुलस्य च </div>
<div class="sloka" id="146_sloka26"> <a href="146.htm#146_sloka26">26 </a> <br>iṣṭāni cāpy apatyāni dravyāṇi suhṛdaḥ priyāḥ<br>āpad dharmavimokṣāya bhāryā cāpi satāṃ matam<br>इष्टानि चाप्य् अपत्यानि द्रव्याणि सुहृदः प्रियाः <br>आपद् धर्मविमोक्षाय भार्या चापि सतां मतम् </div>
<div class="sloka" id="146_sloka27"> <a href="146.htm#146_sloka27">27 </a> <br>ekato vā kulaṃ kṛtsnam ātmā vā kulavardhana<br>na samaṃ sarvam eveti budhānām eṣa niścayaḥ<br>एकतो वा कुलं कृत्स्नम् आत्मा वा कुलवर्धन <br>न समं सर्वम् एवेति बुधानाम् एष निश्चयः </div>
<div class="sloka" id="146_sloka28"> <a href="146.htm#146_sloka28">28 </a> <br>sa kuruṣva mayā kāryaṃ tārayātmānam ātmanā<br>anujānīhi mām ārya sutau me parirakṣa ca<br>स कुरुष्व मया कार्यं तारयात्मानम् आत्मना <br>अनुजानीहि माम् आर्य सुतु मे परिरक्ष च </div>
<div class="sloka" id="146_sloka29"> <a href="146.htm#146_sloka29">29 </a> <br>avadhyāḥ striya ity āhur dharmajñā dharmaniścaye<br>dharmajñān rākṣasān āhur na hanyāt sa ca mām api<br>अवध्याः स्त्रिय इत्य् आहुर् धर्मज्ञा धर्मनिश्चये <br>धर्मज्ञान् राक्षसान् आहुर् न हन्यात् स च माम् अपि </div>
<div class="sloka" id="146_sloka30"> <a href="146.htm#146_sloka30">30 </a> <br>niḥsaṃśayo vadhaḥ puṃsāṃ strīṇāṃ saṃśayito vadhaḥ<br>ato mām eva dharmajña prasthāpayitum arhasi<br>निःसंशयो वधः पुंसां स्त्रीणां संशयितो वधः <br>अतो माम् एव धर्मज्ञ प्रस्थापयितुम् अर्हसि </div>
<div class="sloka" id="146_sloka31"> <a href="146.htm#146_sloka31">31 </a> <br>bhuktaṃ priyāṇy avāptāni dharmaś ca carito mayā<br>tvat prasūtiḥ priyā prāptā na māṃ tapsyaty ajīvitam<br>भुक्तं प्रियाण्य् अवाप्तानि धर्मश् च चरितो मया <br>त्वत् प्रसूतिः प्रिया प्राप्ता न मां तप्स्यत्य् अजीवितम् </div>
<div class="sloka" id="146_sloka32"> <a href="146.htm#146_sloka32">32 </a> <br>jātaputrā ca vṛddhā ca priyakāmā ca te sadā<br>samīkṣyaitad ahaṃ sarvaṃ vyavasāyaṃ karomy ataḥ<br>जातपुत्रा च वृद्धा च प्रियकामा च ते सदा <br>समीक्ष्यैतद् अहं सर्वं व्यवसायं करोम्य् अतः </div>
<div class="sloka" id="146_sloka33"> <a href="146.htm#146_sloka33">33 </a> <br>utsṛjyāpi ca mām ārya vetsyasy anyām api striyam<br>tataḥ pratiṣṭhito dharmo bhaviṣyati punas tava<br>उत्सृज्यापि च माम् आर्य वेत्स्यस्य् अन्याम् अपि स्त्रियम् <br>ततः प्रतिष्ठितो धर्मो भविष्यति पुनस् तव </div>
<div class="sloka" id="146_sloka34"> <a href="146.htm#146_sloka34">34 </a> <br>na cāpy adharmaḥ kalyāṇa bahu patnīkatā nṛṇām<br>strīṇām adharmaḥ sumahān bhartuḥ pūrvasya laṅghane<br>न चाप्य् अधर्मः कल्याण बहु पत्नीकता नृणाम् <br>स्त्रीणाम् अधर्मः सुमहान् भर्तुः पूर्वस्य लङ्घने </div>
<div class="sloka" id="146_sloka35"> <a href="146.htm#146_sloka35">35 </a> <br>etat sarvaṃ samīkṣya tvam ātmatyāgaṃ ca garhitam<br>ātmānaṃ tāraya mayā kulaṃ cemau ca dārakau<br>एतत् सर्वं समीक्ष्य त्वम् आत्मत्यागं च गर्हितम् <br>आत्मानं तारय मया कुलं चेमु च दारकु </div></body></html>