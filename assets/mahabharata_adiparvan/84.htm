<html><body><div class="sloka" id="84_sloka1"> <a href="84.htm#84_sloka1">1 </a> <br>[y]<br>ahaṃ yayātir nahuṣasya putraḥ; pūroḥ pitā sarvabhūtāvamānāt<br>prabhraṃśitaḥ surasiddharṣilokāt; paricyutaḥ prapatāmy alpapuṇyaḥ<br>[य्] <br>अहं ययातिर् नहुषस्य पुत्रः; पूरोः पिता सर्वभूतावमानात् <br>प्रभ्रंशितः सुरसिद्धर्षिलोकात्; परिच्युतः प्रपताम्य् अल्पपुण्यः </div>
<div class="sloka" id="84_sloka2"> <a href="84.htm#84_sloka2">2 </a> <br>ahaṃ hi pūrvo vayasā bhavadbhyas; tenābhivādaṃ bhavatāṃ na prayuñje<br>yo vidyayā tapasā janmanā vā; vṛddhaḥ sa pūjyo bhavati dvijānām<br>अहं हि पूर्वो वयसा भवद्भ्यस्; तेनाभिवादं भवतां न प्रयुञ्जे <br>यो विद्यया तपसा जन्मना वा; वृद्धः स पूज्यो भवति द्विजानाम् </div>
<div class="sloka" id="84_sloka3"> <a href="84.htm#84_sloka3">3 </a> <br>[āsṭaka]<br>avādīś ced vayasā yaḥ sa vṛddha; iti rājan nābhyavadaḥ kathaṃ cit<br>yo vai vidvān vayasā san sma vṛddhaḥ; sa eva pūjyo bhavati dvijānām<br>[ास्टक] <br>अवादीश् चेद् वयसा यः स वृद्ध; इति राजन् नाभ्यवदः कथं चित् <br>यो वै विद्वान् वयसा सन् स्म वृद्धः; स एव पूज्यो भवति द्विजानाम् </div>
<div class="sloka" id="84_sloka4"> <a href="84.htm#84_sloka4">4 </a> <br>[y]<br>pratikūlaṃ karmaṇāṃ pāpam āhus; tad vartate 'pravaṇe pāpalokyam<br>santo 'satāṃ nānuvartanti caitad; yathā ātmaiṣām anukūla vādī<br>[य्] <br>प्रतिकूलं कर्मणां पापम् आहुस्; तद् वर्तते 'प्रवणे पापलोक्यम् <br>सन्तो 'सतां नानुवर्तन्ति चैतद्; यथा आत्मैषाम् अनुकूल वादी </div>
<div class="sloka" id="84_sloka5"> <a href="84.htm#84_sloka5">5 </a> <br>abhūd dhanaṃ me vipulaṃ mahad vai; viceṣṭamāno nādhigantā tad asmi<br>evaṃ pradhāryātma hite niviṣṭo; yo vartate sa vijānāti jīvan<br>अभूद् धनं मे विपुलं महद् वै; विचेष्टमानो नाधिगन्ता तद् अस्मि <br>एवं प्रधार्यात्म हिते निविष्टो; यो वर्तते स विजानाति जीवन् </div>
<div class="sloka" id="84_sloka6"> <a href="84.htm#84_sloka6">6 </a> <br>nānābhāvā bahavo jīvaloke; daivādhīnā naṣṭaceṣṭādhikārāḥ<br>tat tat prāpya na vihanyeta dhīro; diṣṭaṃ balīya iti matvātma buddhyā<br>नानाभावा बहवो जीवलोके; दैवाधीना नष्टचेष्टाधिकाराः <br>तत् तत् प्राप्य न विहन्येत धीरो; दिष्टं बलीय इति मत्वात्म बुद्ध्या </div>
<div class="sloka" id="84_sloka7"> <a href="84.htm#84_sloka7">7 </a> <br>sukhaṃ hi jantur yadi vāpi duḥkhaṃ; daivādhīnaṃ vindati nātma śaktyā<br>tasmād diṣṭaṃ balavan manyamāno; na saṃjvaren nāpi hṛṣyet kadā cit<br>सुखं हि जन्तुर् यदि वापि दुःखं; दैवाधीनं विन्दति नात्म शक्त्या <br>तस्माद् दिष्टं बलवन् मन्यमानो; न संज्वरेन् नापि हृष्येत् कदा चित् </div>
<div class="sloka" id="84_sloka8"> <a href="84.htm#84_sloka8">8 </a> <br>duḥkhe na tapyen na sukhena hṛṣyet; samena varteta sadaiva dhīraḥ<br>diṣṭaṃ balīya iti manyamāno; na saṃjvaren nāpi hṛṣyet kadā cit<br>दुःखे न तप्येन् न सुखेन हृष्येत्; समेन वर्तेत सदैव धीरः <br>दिष्टं बलीय इति मन्यमानो; न संज्वरेन् नापि हृष्येत् कदा चित् </div>
<div class="sloka" id="84_sloka9"> <a href="84.htm#84_sloka9">9 </a> <br>bhaye na muhyāmy aṣṭakāhaṃ kadā cit; saṃtāpo me mānaso nāsti kaś cit<br>dhātā yathā māṃ vidadhāti loke; dhruvaṃ tathāhaṃ bhaviteti matvā<br>भये न मुह्याम्य् अष्टकाहं कदा चित्; संतापो मे मानसो नास्ति कश् चित् <br>धाता यथा मां विदधाति लोके; ध्रुवं तथाहं भवितेति मत्वा </div>
<div class="sloka" id="84_sloka10"> <a href="84.htm#84_sloka10">10 </a> <br>saṃsvedajā aṇḍajā udbhidāś ca; sarīsṛpāḥ kṛmayo 'thāpsu matsyāḥ<br>tathāśmānas tṛṇakāṣṭhaṃ ca sarvaṃ; diṣṭa kṣaye svāṃ prakṛtiṃ bhajante<br>संस्वेदजा अण्डजा उद्भिदाश् च; सरीसृपाः कृमयो 'थाप्सु मत्स्याः <br>तथाश्मानस् तृणकाष्ठं च सर्वं; दिष्ट क्षये स्वां प्रकृतिं भजन्ते </div>
<div class="sloka" id="84_sloka11"> <a href="84.htm#84_sloka11">11 </a> <br>anityatāṃ sukhaduḥkhasya buddhvā; kasmāt saṃtāpam aṣṭakāhaṃ bhajeyam<br>kiṃ kuryāṃ vai kiṃ ca kṛtvā na tapye; tasmāt saṃtāpaṃ varjayāmy apramattaḥ<br>अनित्यतां सुखदुःखस्य बुद्ध्वा; कस्मात् संतापम् अष्टकाहं भजेयम् <br>किं कुर्यां वै किं च कृत्वा न तप्ये; तस्मात् संतापं वर्जयाम्य् अप्रमत्तः </div>
<div class="sloka" id="84_sloka12"> <a href="84.htm#84_sloka12">12 </a> <br>[āsṭaka]<br>ye ye lokāḥ pārthivendra pradhānās; tvayā bhuktā yaṃ ca kālaṃ yathā ca<br>tan me rājan brūhi sarvaṃ yathāvat; kṣetrajñavad bhāṣase tvaṃ hi dharmān<br>[ास्टक] <br>ये ये लोकाः पार्थिवेन्द्र प्रधानास्; त्वया भुक्ता यं च कालं यथा च <br>तन् मे राजन् ब्रूहि सर्वं यथावत्; क्षेत्रज्ञवद् भाषसे त्वं हि धर्मान् </div>
<div class="sloka" id="84_sloka13"> <a href="84.htm#84_sloka13">13 </a> <br>[y]<br>rājāham āsam iha sārvabhaumas; tato lokān mahato ajayaṃ vai<br>tatrāvasaṃ varṣasahasramātraṃ; tato lokaṃ param asmy abhyupetaḥ<br>[य्] <br>राजाहम् आसम् इह सार्वभुमस्; ततो लोकान् महतो अजयं वै <br>तत्रावसं वर्षसहस्रमात्रं; ततो लोकं परम् अस्म्य् अभ्युपेतः </div>
<div class="sloka" id="84_sloka14"> <a href="84.htm#84_sloka14">14 </a> <br>tataḥ purīṃ puruhūtasya ramyāṃ; sahasradvārāṃ śatayojanāyatām<br>adhyāvasaṃ varṣasahasramātraṃ; tato lokaṃ param asmy abhyupetaḥ<br>ततः पुरीं पुरुहूतस्य रम्यां; सहस्रद्वारां शतयोजनायताम् <br>अध्यावसं वर्षसहस्रमात्रं; ततो लोकं परम् अस्म्य् अभ्युपेतः </div>
<div class="sloka" id="84_sloka15"> <a href="84.htm#84_sloka15">15 </a> <br>tato divyam ajaraṃ prāpya lokaṃ; prajāpater lokapater durāpam<br>tatrāvasaṃ varṣasahasramātraṃ; tato lokaṃ param asmy abhyupetaḥ<br>ततो दिव्यम् अजरं प्राप्य लोकं; प्रजापतेर् लोकपतेर् दुरापम् <br>तत्रावसं वर्षसहस्रमात्रं; ततो लोकं परम् अस्म्य् अभ्युपेतः </div>
<div class="sloka" id="84_sloka16"> <a href="84.htm#84_sloka16">16 </a> <br>devasya devasya niveśane ca; vijitya lokān avasaṃ yatheṣṭam<br>saṃpūjyamānas tridaśaiḥ samastais; tulyaprabhāva dyutir īśvarāṇām<br>देवस्य देवस्य निवेशने च; विजित्य लोकान् अवसं यथेष्टम् <br>संपूज्यमानस् त्रिदशैः समस्तैस्; तुल्यप्रभाव द्युतिर् ईश्वराणाम् </div>
<div class="sloka" id="84_sloka17"> <a href="84.htm#84_sloka17">17 </a> <br>tathāvasaṃ nandane kāmarūpī; saṃvatsarāṇām ayutaṃ śatānām<br>sahāpsarobhir viharan puṇyagandhān; paśyann nagān puṣpitāṃś cārurūpān<br>तथावसं नन्दने कामरूपी; संवत्सराणाम् अयुतं शतानाम् <br>सहाप्सरोभिर् विहरन् पुण्यगन्धान्; पश्यन्न् नगान् पुष्पितांश् चारुरूपान् </div>
<div class="sloka" id="84_sloka18"> <a href="84.htm#84_sloka18">18 </a> <br>tatrasthaṃ māṃ deva sukheṣu saktaṃ; kāle 'tīte mahati tato 'timātram<br>dūto devānām abravīd ugrarūpo; dhvaṃsety uccais triḥ plutena svareṇa<br>तत्रस्थं मां देव सुखेषु सक्तं; काले 'तीते महति ततो 'तिमात्रम् <br>दूतो देवानाम् अब्रवीद् उग्ररूपो; ध्वंसेत्य् उच्चैस् त्रिः प्लुतेन स्वरेण </div>
<div class="sloka" id="84_sloka19"> <a href="84.htm#84_sloka19">19 </a> <br>etāvan me viditaṃ rājasiṃha; tato bhraṣṭo 'haṃ nandanāt kṣīṇapuṇyaḥ<br>vāco 'śrauṣaṃ cāntarikṣe surāṇām; anukrośāc chocatāṃ mānavendra<br>एतावन् मे विदितं राजसिंह; ततो भ्रष्टो 'हं नन्दनात् क्षीणपुण्यः <br>वाचो 'श्रुषं चान्तरिक्षे सुराणाम्; अनुक्रोशाच् छोचतां मानवेन्द्र </div>
<div class="sloka" id="84_sloka20"> <a href="84.htm#84_sloka20">20 </a> <br>aho kaṣṭaṃ kṣīṇapuṇyo yayātiḥ; pataty asau puṇyakṛt puṇyakīrtiḥ<br>tān abruvaṃ patamānas tato 'haṃ; satāṃ madhye nipateyaṃ kathaṃ nu<br>अहो कष्टं क्षीणपुण्यो ययातिः; पतत्य् असु पुण्यकृत् पुण्यकीर्तिः <br>तान् अब्रुवं पतमानस् ततो 'हं; सतां मध्ये निपतेयं कथं नु </div></body></html>