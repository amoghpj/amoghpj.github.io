<html><body><div class="sloka" id="174_sloka1"> <a href="174.htm#174_sloka1">1 </a> <br>[ārj]<br>asmākam anurūpo vai yaḥ syād gandharva vedavit<br>purohitas tam ācakṣva sarvaṃ hi viditaṃ tava<br>[ार्ज्] <br>अस्माकम् अनुरूपो वै यः स्याद् गन्धर्व वेदवित् <br>पुरोहितस् तम् आचक्ष्व सर्वं हि विदितं तव </div>
<div class="sloka" id="174_sloka2"> <a href="174.htm#174_sloka2">2 </a> <br>[g]<br>yavīyān devalasyaiṣa vane bhrātā tapasyati<br>dhaumya utkocake tīrthe taṃ vṛṇudhvaṃ yadīcchatha<br>[ग्] <br>यवीयान् देवलस्यैष वने भ्राता तपस्यति <br>धुम्य उत्कोचके तीर्थे तं वृणुध्वं यदीच्छथ </div>
<div class="sloka" id="174_sloka3"> <a href="174.htm#174_sloka3">3 </a> <br>[vai]<br>tato 'rjuno 'stram āgneyaṃ pradadau tad yathāvidhi<br>gandharvāya tadā prīto vacanaṃ cedam abravīt<br>[वै] <br>ततो 'र्जुनो 'स्त्रम् आग्नेयं प्रददु तद् यथाविधि <br>गन्धर्वाय तदा प्रीतो वचनं चेदम् अब्रवीत् </div>
<div class="sloka" id="174_sloka4"> <a href="174.htm#174_sloka4">4 </a> <br>tvayy eva tāvat tiṣṭhantu hayā gandharvasattama<br>karmakāle grahīṣyāmi svasti te 'sv iti cābravīt<br>त्वय्य् एव तावत् तिष्ठन्तु हया गन्धर्वसत्तम <br>कर्मकाले ग्रहीष्यामि स्वस्ति ते 'स्व् इति चाब्रवीत् </div>
<div class="sloka" id="174_sloka5"> <a href="174.htm#174_sloka5">5 </a> <br>te 'nyonyam abhisaṃpūjya gandharvaḥ pāṇḍavāś ca ha<br>ramyād bhāgī rathī kacchād yathākāmaṃ pratasthire<br>ते 'न्योन्यम् अभिसंपूज्य गन्धर्वः पाण्डवाश् च ह <br>रम्याद् भागी रथी कच्छाद् यथाकामं प्रतस्थिरे </div>
<div class="sloka" id="174_sloka6"> <a href="174.htm#174_sloka6">6 </a> <br>tata utkocanaṃ tīrthaṃ gatvā dhaumyāśramaṃ tu te<br>taṃ vavruḥ pāṇḍavā dhaumyaṃ paurohityāya bhārata<br>तत उत्कोचनं तीर्थं गत्वा धुम्याश्रमं तु ते <br>तं वव्रुः पाण्डवा धुम्यं पुरोहित्याय भारत </div>
<div class="sloka" id="174_sloka7"> <a href="174.htm#174_sloka7">7 </a> <br>tān dhaumyaḥ pratijagrāha sarvavedavidāṃ varaḥ<br>pādyena phalamūlena paurohityena caiva ha<br>तान् धुम्यः प्रतिजग्राह सर्ववेदविदां वरः <br>पाद्येन फलमूलेन पुरोहित्येन चैव ह </div>
<div class="sloka" id="174_sloka8"> <a href="174.htm#174_sloka8">8 </a> <br>te tadāśaṃsire labdhāṃ śriyaṃ rājyaṃ ca pāṇḍavāḥ<br>taṃ brāhmaṇaṃ puraskṛtya pāñcālyāś ca svayaṃvaram<br>ते तदाशंसिरे लब्धां श्रियं राज्यं च पाण्डवाः <br>तं ब्राह्मणं पुरस्कृत्य पाञ्चाल्याश् च स्वयंवरम् </div>
<div class="sloka" id="174_sloka9"> <a href="174.htm#174_sloka9">9 </a> <br>mātṛṣaṣṭhās tu te tena guruṇā saṃgatās tadā<br>nāthavantam ivātmānaṃ menire bharatarṣabhāḥ<br>मातृषष्ठास् तु ते तेन गुरुणा संगतास् तदा <br>नाथवन्तम् इवात्मानं मेनिरे भरतर्षभाः </div>
<div class="sloka" id="174_sloka10"> <a href="174.htm#174_sloka10">10 </a> <br>sa hi vedārtha tattvajñas teṣāṃ gurur udāradhīḥ<br>tena dharmavidā pārthā yājyāḥ sarvavidā kṛtāḥ<br>स हि वेदार्थ तत्त्वज्ञस् तेषां गुरुर् उदारधीः <br>तेन धर्मविदा पार्था याज्याः सर्वविदा कृताः </div>
<div class="sloka" id="174_sloka11"> <a href="174.htm#174_sloka11">11 </a> <br>vīrāṃs tu sa hi tān mene prāptarājyān svadharmataḥ<br>buddhivīryabalotsāhair yuktān devān ivāparān<br>वीरांस् तु स हि तान् मेने प्राप्तराज्यान् स्वधर्मतः <br>बुद्धिवीर्यबलोत्साहैर् युक्तान् देवान् इवापरान् </div></body></html>