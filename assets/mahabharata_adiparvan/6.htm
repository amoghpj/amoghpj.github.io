<html><body><div class="sloka" id="6_sloka1"> <a href="6.htm#6_sloka1">1 </a> <br>[s]<br>agner atha vacaḥ śrutvā tad rakṣaḥ prajahāra tām<br>brahman varāharūpeṇa manomārutaraṃhasā<br>[स्] <br>अग्नेर् अथ वचः श्रुत्वा तद् रक्षः प्रजहार ताम् <br>ब्रह्मन् वराहरूपेण मनोमारुतरंहसा </div>
<div class="sloka" id="6_sloka2"> <a href="6.htm#6_sloka2">2 </a> <br>tataḥ sa garbho nivasan kukṣau bhṛgukulodvaha<br>roṣān mātuś cyutaḥ kukṣeś cyavanas tena so 'bhavat<br>ततः स गर्भो निवसन् कुक्षु भृगुकुलोद्वह <br>रोषान् मातुश् च्युतः कुक्षेश् च्यवनस् तेन सो 'भवत् </div>
<div class="sloka" id="6_sloka3"> <a href="6.htm#6_sloka3">3 </a> <br>taṃ dṛṣṭvā mātur udarāc cyutam ādityavarcasam<br>tad rakṣo bhasmasād bhūtaṃ papāta parimucya tām<br>तं दृष्ट्वा मातुर् उदराच् च्युतम् आदित्यवर्चसम् <br>तद् रक्षो भस्मसाद् भूतं पपात परिमुच्य ताम् </div>
<div class="sloka" id="6_sloka4"> <a href="6.htm#6_sloka4">4 </a> <br>sā tam ādāya suśroṇī sasāra bhṛgunandanam<br>cyavanaṃ bhārgavaṃ brahman pulomā duḥkhamūrcchitā<br>सा तम् आदाय सुश्रोणी ससार भृगुनन्दनम् <br>च्यवनं भार्गवं ब्रह्मन् पुलोमा दुःखमूर्च्छिता </div>
<div class="sloka" id="6_sloka5"> <a href="6.htm#6_sloka5">5 </a> <br>tāṃ dadarśa svayaṃ brahmā sarvalokapitāmahaḥ<br>rudatīṃ bāṣpapūrṇākṣīṃ bhṛgor bhāryām aninditām<br>sāntvayām āsa bhagavān vadhūṃ brahmā pitāmahaḥ<br>तां ददर्श स्वयं ब्रह्मा सर्वलोकपितामहः <br>रुदतीं बाष्पपूर्णाक्षीं भृगोर् भार्याम् अनिन्दिताम् <br>सान्त्वयाम् आस भगवान् वधूं ब्रह्मा पितामहः </div>
<div class="sloka" id="6_sloka6"> <a href="6.htm#6_sloka6">6 </a> <br>aśrubindūdbhavā tasyāḥ prāvartata mahānadī<br>anuvartatī sṛtiṃ tasyā bhṛgoḥ patnyā yaśasvinaḥ<br>अश्रुबिन्दूद्भवा तस्याः प्रावर्तत महानदी <br>अनुवर्तती सृतिं तस्या भृगोः पत्न्या यशस्विनः </div>
<div class="sloka" id="6_sloka7"> <a href="6.htm#6_sloka7">7 </a> <br>tasyā mārgaṃ sṛtavatīṃ dṛṣṭvā tu saritaṃ tadā<br>nāma tasyās tadā nadyāś cakre lokapitāmahaḥ<br>vadhū sareti bhagavāṃś cyavanasyāśramaṃ prati<br>तस्या मार्गं सृतवतीं दृष्ट्वा तु सरितं तदा <br>नाम तस्यास् तदा नद्याश् चक्रे लोकपितामहः <br>वधू सरेति भगवांश् च्यवनस्याश्रमं प्रति </div>
<div class="sloka" id="6_sloka8"> <a href="6.htm#6_sloka8">8 </a> <br>sa evaṃ cyavano jajñe bhṛgoḥ putraḥ pratāpavān<br>taṃ dadarśa pitā tatra cyavanaṃ tāṃ ca bhāminīm<br>स एवं च्यवनो जज्ञे भृगोः पुत्रः प्रतापवान् <br>तं ददर्श पिता तत्र च्यवनं तां च भामिनीम् </div>
<div class="sloka" id="6_sloka9"> <a href="6.htm#6_sloka9">9 </a> <br>sa pulomāṃ tato bhāryāṃ papraccha kupito bhṛguḥ<br>kenāsi rakṣase tasmai kathiteha jihīrṣave<br>na hi tvāṃ veda tad rakṣo mad bhāryāṃ cāruhāsinīm<br>स पुलोमां ततो भार्यां पप्रच्छ कुपितो भृगुः <br>केनासि रक्षसे तस्मै कथितेह जिहीर्षवे <br>न हि त्वां वेद तद् रक्षो मद् भार्यां चारुहासिनीम् </div>
<div class="sloka" id="6_sloka10"> <a href="6.htm#6_sloka10">10 </a> <br>tattvam ākhyāhi taṃ hy adya śaptum icchāmy ahaṃ ruṣā<br>bibheti ko na śāpān me kasya cāyaṃ vyatikramaḥ<br>तत्त्वम् आख्याहि तं ह्य् अद्य शप्तुम् इच्छाम्य् अहं रुषा <br>बिभेति को न शापान् मे कस्य चायं व्यतिक्रमः </div>
<div class="sloka" id="6_sloka11"> <a href="6.htm#6_sloka11">11 </a> <br>[p]<br>agninā bhagavāṃs tasmai rakṣase 'haṃ niveditā<br>tato mām anayad rakṣaḥ krośantīṃ kurarīm iva<br>[प्] <br>अग्निना भगवांस् तस्मै रक्षसे 'हं निवेदिता <br>ततो माम् अनयद् रक्षः क्रोशन्तीं कुररीम् इव </div>
<div class="sloka" id="6_sloka12"> <a href="6.htm#6_sloka12">12 </a> <br>sāhaṃ tava sutasyāsya tejasā parimokṣitā<br>bhasmībhūtaṃ ca tad rakṣo mām utsṛjya papāta vai<br>साहं तव सुतस्यास्य तेजसा परिमोक्षिता <br>भस्मीभूतं च तद् रक्षो माम् उत्सृज्य पपात वै </div></body></html>