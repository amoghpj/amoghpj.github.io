<html><body><div class="sloka" id="127_sloka1"> <a href="127.htm#127_sloka1">1 </a> <br>[vai]<br>tataḥ srastottara paṭaḥ saprasvedaḥ savepathuḥ<br>viveśādhiratho raṅgaṃ yaṣṭiprāṇo hvayann iva<br>[वै] <br>ततः स्रस्तोत्तर पटः सप्रस्वेदः सवेपथुः <br>विवेशाधिरथो रङ्गं यष्टिप्राणो ह्वयन्न् इव </div>
<div class="sloka" id="127_sloka2"> <a href="127.htm#127_sloka2">2 </a> <br>tam ālokya dhanus tyaktvā pitṛgauravayantritaḥ<br>karṇo 'bhiṣekārdra śirāḥ śirasā samavandata<br>तम् आलोक्य धनुस् त्यक्त्वा पितृगुरवयन्त्रितः <br>कर्णो 'भिषेकार्द्र शिराः शिरसा समवन्दत </div>
<div class="sloka" id="127_sloka3"> <a href="127.htm#127_sloka3">3 </a> <br>tataḥ pādāv avacchādya paṭāntena sasaṃbhramaḥ<br>putreti paripūrṇārtham abravīd rathasārathiḥ<br>ततः पादाव् अवच्छाद्य पटान्तेन ससंभ्रमः <br>पुत्रेति परिपूर्णार्थम् अब्रवीद् रथसारथिः </div>
<div class="sloka" id="127_sloka4"> <a href="127.htm#127_sloka4">4 </a> <br>pariṣvajya ca tasyātha mūrdhānaṃ snehaviklavaḥ<br>aṅgarājyābhiṣekārdram aśrubhiḥ siṣice punaḥ<br>परिष्वज्य च तस्याथ मूर्धानं स्नेहविक्लवः <br>अङ्गराज्याभिषेकार्द्रम् अश्रुभिः सिषिचे पुनः </div>
<div class="sloka" id="127_sloka5"> <a href="127.htm#127_sloka5">5 </a> <br>taṃ dṛṣṭvā sūtaputro 'yam iti niścitya pāṇḍavaḥ<br>bhīmasenas tadā vākyam abravīt prahasann iva<br>तं दृष्ट्वा सूतपुत्रो 'यम् इति निश्चित्य पाण्डवः <br>भीमसेनस् तदा वाक्यम् अब्रवीत् प्रहसन्न् इव </div>
<div class="sloka" id="127_sloka6"> <a href="127.htm#127_sloka6">6 </a> <br>na tvam arhasi pārthena sūtaputra raṇe vadham<br>kulasya sadṛśas tūrṇaṃ pratodo gṛhyatāṃ tvayā<br>न त्वम् अर्हसि पार्थेन सूतपुत्र रणे वधम् <br>कुलस्य सदृशस् तूर्णं प्रतोदो गृह्यतां त्वया </div>
<div class="sloka" id="127_sloka7"> <a href="127.htm#127_sloka7">7 </a> <br>aṅgarājyaṃ ca nārhas tvam upabhoktuṃ narādhama<br>śvā hutāśasamīpasthaṃ puroḍāśam ivādhvare<br>अङ्गराज्यं च नार्हस् त्वम् उपभोक्तुं नराधम <br>श्वा हुताशसमीपस्थं पुरोडाशम् इवाध्वरे </div>
<div class="sloka" id="127_sloka8"> <a href="127.htm#127_sloka8">8 </a> <br>evam utkas tataḥ karṇaḥ kiṃ cit prasphuritādharaḥ<br>gaganasthaṃ viniḥśvasya divākaram udaikṣata<br>एवम् उत्कस् ततः कर्णः किं चित् प्रस्फुरिताधरः <br>गगनस्थं विनिःश्वस्य दिवाकरम् उदैक्षत </div>
<div class="sloka" id="127_sloka9"> <a href="127.htm#127_sloka9">9 </a> <br>tato duryodhanaḥ kopād utpapāta mahābalaḥ<br>bhrātṛpadmavanāt tasmān madotkaṭa iva dvipaḥ<br>ततो दुर्योधनः कोपाद् उत्पपात महाबलः <br>भ्रातृपद्मवनात् तस्मान् मदोत्कट इव द्विपः </div>
<div class="sloka" id="127_sloka10"> <a href="127.htm#127_sloka10">10 </a> <br>so 'bravīd bhīmakarmāṇaṃ bhīmasenam avasthitam<br>vṛkodara na yuktaṃ te vacanaṃ vaktum īdṛśam<br>सो 'ब्रवीद् भीमकर्माणं भीमसेनम् अवस्थितम् <br>वृकोदर न युक्तं ते वचनं वक्तुम् ईदृशम् </div>
<div class="sloka" id="127_sloka11"> <a href="127.htm#127_sloka11">11 </a> <br>kṣatriyāṇāṃ balaṃ jyeṣṭhaṃ yoddhavyaṃ kṣatrabandhunā<br>śūrāṇāṃ ca nadīnāṃ ca prabhavā durvidāḥ kila<br>क्षत्रियाणां बलं ज्येष्ठं योद्धव्यं क्षत्रबन्धुना <br>शूराणां च नदीनां च प्रभवा दुर्विदाः किल </div>
<div class="sloka" id="127_sloka12"> <a href="127.htm#127_sloka12">12 </a> <br>salilād utthito vahnir yena vyāptaṃ carācaram<br>dadhīcasyāsthito vajraṃ kṛtaṃ dānava sūdanam<br>सलिलाद् उत्थितो वह्निर् येन व्याप्तं चराचरम् <br>दधीचस्यास्थितो वज्रं कृतं दानव सूदनम् </div>
<div class="sloka" id="127_sloka13"> <a href="127.htm#127_sloka13">13 </a> <br>āgneyaḥ kṛttikā putro raudro gāṅgeya ity api<br>śrūyate bhagavān devaḥ sarvaguhya mayo guhaḥ<br>आग्नेयः कृत्तिका पुत्रो रुद्रो गाङ्गेय इत्य् अपि <br>श्रूयते भगवान् देवः सर्वगुह्य मयो गुहः </div>
<div class="sloka" id="127_sloka14"> <a href="127.htm#127_sloka14">14 </a> <br>kṣatriyābhyaś ca ye jātā brāhmaṇās te ca viśrutāḥ<br>ācāryaḥ kalaśāj jātaḥ śarastambād guruḥ kṛpaḥ<br>bhavatāṃ ca yathā janma tad apy āgamitaṃ nṛpaiḥ<br>क्षत्रियाभ्यश् च ये जाता ब्राह्मणास् ते च विश्रुताः <br>आचार्यः कलशाज् जातः शरस्तम्बाद् गुरुः कृपः <br>भवतां च यथा जन्म तद् अप्य् आगमितं नृपैः </div>
<div class="sloka" id="127_sloka15"> <a href="127.htm#127_sloka15">15 </a> <br>sakuṇḍalaṃ sakavacaṃ divyalakṣaṇalakṣitam<br>katham ādityasaṃkāśaṃ mṛgī vyāghraṃ janiṣyati<br>सकुण्डलं सकवचं दिव्यलक्षणलक्षितम् <br>कथम् आदित्यसंकाशं मृगी व्याघ्रं जनिष्यति </div>
<div class="sloka" id="127_sloka16"> <a href="127.htm#127_sloka16">16 </a> <br>pṛthivī rājyam arho 'yaṃ nāṅgarājyaṃ nareśvaraḥ<br>anena bāhuvīryeṇa mayā cājñānuvartinā<br>पृथिवी राज्यम् अर्हो 'यं नाङ्गराज्यं नरेश्वरः <br>अनेन बाहुवीर्येण मया चाज्ञानुवर्तिना </div>
<div class="sloka" id="127_sloka17"> <a href="127.htm#127_sloka17">17 </a> <br>yasya vā manujasyedaṃ na kṣāntaṃ mad viceṣṭitam<br>ratham āruhya padbhyāṃ vā vināmayatu kārmukam<br>यस्य वा मनुजस्येदं न क्षान्तं मद् विचेष्टितम् <br>रथम् आरुह्य पद्भ्यां वा विनामयतु कार्मुकम् </div>
<div class="sloka" id="127_sloka18"> <a href="127.htm#127_sloka18">18 </a> <br>tataḥ sarvasya raṅgasyā hāhākāro mahān abhūt<br>sādhuvādānusaṃbaddhaḥ sūryaś cāstam upāgamat<br>ततः सर्वस्य रङ्गस्या हाहाकारो महान् अभूत् <br>साधुवादानुसंबद्धः सूर्यश् चास्तम् उपागमत् </div>
<div class="sloka" id="127_sloka19"> <a href="127.htm#127_sloka19">19 </a> <br>tato duryodhanaḥ karṇam ālambyātha kare nṛpa<br>dīpikāgnikṛtālokas tasmād raṅgād viniryayau<br>ततो दुर्योधनः कर्णम् आलम्ब्याथ करे नृप <br>दीपिकाग्निकृतालोकस् तस्माद् रङ्गाद् विनिर्ययु </div>
<div class="sloka" id="127_sloka20"> <a href="127.htm#127_sloka20">20 </a> <br>pāṇḍavāś ca sahadroṇāḥ sakṛpāś ca viśāṃ pate<br>bhīṣmeṇa sahitāḥ sarve yayuḥ svaṃ svaṃ niveśanam<br>पाण्डवाश् च सहद्रोणाः सकृपाश् च विशां पते <br>भीष्मेण सहिताः सर्वे ययुः स्वं स्वं निवेशनम् </div>
<div class="sloka" id="127_sloka21"> <a href="127.htm#127_sloka21">21 </a> <br>arjuneti janaḥ kaś cit kāś cit karṇeti bhārata<br>kaś cid duryodhanety evaṃ bruvantaḥ prathitās tadā<br>अर्जुनेति जनः कश् चित् काश् चित् कर्णेति भारत <br>कश् चिद् दुर्योधनेत्य् एवं ब्रुवन्तः प्रथितास् तदा </div>
<div class="sloka" id="127_sloka22"> <a href="127.htm#127_sloka22">22 </a> <br>kuntyāś ca pratyabhijñāya divyalakṣaṇasūcitam<br>putram aṅgeśvaraṃ snehāc channā prītir avardhata<br>कुन्त्याश् च प्रत्यभिज्ञाय दिव्यलक्षणसूचितम् <br>पुत्रम् अङ्गेश्वरं स्नेहाच् छन्ना प्रीतिर् अवर्धत </div>
<div class="sloka" id="127_sloka23"> <a href="127.htm#127_sloka23">23 </a> <br>duryodhanasyāpi tadā karṇam āsādya pārthiva<br>bhayam arjuna sāṃjātaṃ kṣipram antaradhīyata<br>दुर्योधनस्यापि तदा कर्णम् आसाद्य पार्थिव <br>भयम् अर्जुन सांजातं क्षिप्रम् अन्तरधीयत </div></body></html>