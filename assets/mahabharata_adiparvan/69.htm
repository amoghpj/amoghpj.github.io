<html><body><div class="sloka" id="69_sloka1"> <a href="69.htm#69_sloka1">1 </a> <br>[ṣak]<br>rājan sarṣapa mātrāṇi parac chidrāṇi paśyasi<br>ātmano bilvamātrāṇi paśyann api na paśyasi<br>[षक्] <br>राजन् सर्षप मात्राणि परच् छिद्राणि पश्यसि <br>आत्मनो बिल्वमात्राणि पश्यन्न् अपि न पश्यसि </div>
<div class="sloka" id="69_sloka2"> <a href="69.htm#69_sloka2">2 </a> <br>menakā tridaśeṣv eva tridaśāś cānu menakām<br>mamaivodricyate janma duḥṣanta tava janmataḥ<br>मेनका त्रिदशेष्व् एव त्रिदशाश् चानु मेनकाम् <br>ममैवोद्रिच्यते जन्म दुःषन्त तव जन्मतः </div>
<div class="sloka" id="69_sloka3"> <a href="69.htm#69_sloka3">3 </a> <br>kṣitāv aṭasi rājaṃs tvam antarikṣe carāmy aham<br>āvayor antaraṃ paśya merusarṣapayor iva<br>क्षिताव् अटसि राजंस् त्वम् अन्तरिक्षे चराम्य् अहम् <br>आवयोर् अन्तरं पश्य मेरुसर्षपयोर् इव </div>
<div class="sloka" id="69_sloka4"> <a href="69.htm#69_sloka4">4 </a> <br>mahendrasya kuberasya yamasya varuṇasya ca<br>bhavanāny anusaṃyāmi prabhāvaṃ paśya me nṛpa<br>महेन्द्रस्य कुबेरस्य यमस्य वरुणस्य च <br>भवनान्य् अनुसंयामि प्रभावं पश्य मे नृप </div>
<div class="sloka" id="69_sloka5"> <a href="69.htm#69_sloka5">5 </a> <br>satyaś cāpi pravādo 'yaṃ yaṃ pravakṣyāmi te 'nagha<br>nidarśanārthaṃ na dveṣāt tac chrutvā kṣantum arhasi<br>सत्यश् चापि प्रवादो 'यं यं प्रवक्ष्यामि ते 'नघ <br>निदर्शनार्थं न द्वेषात् तच् छ्रुत्वा क्षन्तुम् अर्हसि </div>
<div class="sloka" id="69_sloka6"> <a href="69.htm#69_sloka6">6 </a> <br>virūpo yāvad ādarśe nātmanaḥ paśyate mukham<br>manyate tāvad ātmānam anyebhyo rūpavattaram<br>विरूपो यावद् आदर्शे नात्मनः पश्यते मुखम् <br>मन्यते तावद् आत्मानम् अन्येभ्यो रूपवत्तरम् </div>
<div class="sloka" id="69_sloka7"> <a href="69.htm#69_sloka7">7 </a> <br>yadā tu mukham ādarśe vikṛtaṃ so 'bhivīkṣate<br>tadetaraṃ vijānāti ātmānaṃ netaraṃ janam<br>यदा तु मुखम् आदर्शे विकृतं सो 'भिवीक्षते <br>तदेतरं विजानाति आत्मानं नेतरं जनम् </div>
<div class="sloka" id="69_sloka8"> <a href="69.htm#69_sloka8">8 </a> <br>atīva rūpasaṃpanno na kiṃ cid avamanyate<br>atīva jalpan durvāco bhavatīha viheṭhakaḥ<br>अतीव रूपसंपन्नो न किं चिद् अवमन्यते <br>अतीव जल्पन् दुर्वाचो भवतीह विहेठकः </div>
<div class="sloka" id="69_sloka9"> <a href="69.htm#69_sloka9">9 </a> <br>mūrkho hi jalpatāṃ puṃsāṃ śrutvā vācaḥ śubhāśubhāḥ<br>aśubhaṃ vākyam ādatte purīṣam iva sūkaraḥ<br>मूर्खो हि जल्पतां पुंसां श्रुत्वा वाचः शुभाशुभाः <br>अशुभं वाक्यम् आदत्ते पुरीषम् इव सूकरः </div>
<div class="sloka" id="69_sloka10"> <a href="69.htm#69_sloka10">10 </a> <br>prājñas tu jalpatāṃ puṃsāṃ śrutvā vācaḥ śubhāśubhāḥ<br>guṇavad vākyam ādatte haṃsaḥ kṣīram ivāmbhasaḥ<br>प्राज्ञस् तु जल्पतां पुंसां श्रुत्वा वाचः शुभाशुभाः <br>गुणवद् वाक्यम् आदत्ते हंसः क्षीरम् इवाम्भसः </div>
<div class="sloka" id="69_sloka11"> <a href="69.htm#69_sloka11">11 </a> <br>anyān parivadan sādhur yathā hi paritapyate<br>tathā parivadann anyāṃs tuṣṭo bhavati durjanaḥ<br>अन्यान् परिवदन् साधुर् यथा हि परितप्यते <br>तथा परिवदन्न् अन्यांस् तुष्टो भवति दुर्जनः </div>
<div class="sloka" id="69_sloka12"> <a href="69.htm#69_sloka12">12 </a> <br>abhivādya yathā vṛddhān santo gacchanti nirvṛtim<br>evaṃ sajjanam ākruśya mūrkho bhavati nirvṛtaḥ<br>अभिवाद्य यथा वृद्धान् सन्तो गच्छन्ति निर्वृतिम् <br>एवं सज्जनम् आक्रुश्य मूर्खो भवति निर्वृतः </div>
<div class="sloka" id="69_sloka13"> <a href="69.htm#69_sloka13">13 </a> <br>sukhaṃ jīvanty adoṣajñā mūrkhā doṣānudarśinaḥ<br>yatra vācyāḥ paraiḥ santaḥ parān āhus tathāvidhān<br>सुखं जीवन्त्य् अदोषज्ञा मूर्खा दोषानुदर्शिनः <br>यत्र वाच्याः परैः सन्तः परान् आहुस् तथाविधान् </div>
<div class="sloka" id="69_sloka14"> <a href="69.htm#69_sloka14">14 </a> <br>ato hāsyataraṃ loke kiṃ cid anyan na vidyate<br>idaṃ durjana ity āha durjanaḥ sajjanaṃ svayam<br>अतो हास्यतरं लोके किं चिद् अन्यन् न विद्यते <br>इदं दुर्जन इत्य् आह दुर्जनः सज्जनं स्वयम् </div>
<div class="sloka" id="69_sloka15"> <a href="69.htm#69_sloka15">15 </a> <br>satyadharmacyutāt puṃsaḥ kruddhād āśīviṣād iva<br>anāstiko 'py udvijate janaḥ kiṃ punar āstikaḥ<br>सत्यधर्मच्युतात् पुंसः क्रुद्धाद् आशीविषाद् इव <br>अनास्तिको 'प्य् उद्विजते जनः किं पुनर् आस्तिकः </div>
<div class="sloka" id="69_sloka16"> <a href="69.htm#69_sloka16">16 </a> <br>svayam utpādya vai putraṃ sadṛśaṃ yo 'vamanyate<br>tasya devāḥ śriyaṃ ghnanti na ca lokān upāśnute<br>स्वयम् उत्पाद्य वै पुत्रं सदृशं यो 'वमन्यते <br>तस्य देवाः श्रियं घ्नन्ति न च लोकान् उपाश्नुते </div>
<div class="sloka" id="69_sloka17"> <a href="69.htm#69_sloka17">17 </a> <br>kulavaṃśapratiṣṭhāṃ hi pitaraḥ putram abruvan<br>uttamaṃ sarvadharmāṇāṃ tasmāt putraṃ na saṃtyajet<br>कुलवंशप्रतिष्ठां हि पितरः पुत्रम् अब्रुवन् <br>उत्तमं सर्वधर्माणां तस्मात् पुत्रं न संत्यजेत् </div>
<div class="sloka" id="69_sloka18"> <a href="69.htm#69_sloka18">18 </a> <br>svapatnī prabhavān pañca labdhān krītān vivardhitān<br>kṛtān anyāsu cotpannān putrān vai manur abravīt<br>स्वपत्नी प्रभवान् पञ्च लब्धान् क्रीतान् विवर्धितान् <br>कृतान् अन्यासु चोत्पन्नान् पुत्रान् वै मनुर् अब्रवीत् </div>
<div class="sloka" id="69_sloka19"> <a href="69.htm#69_sloka19">19 </a> <br>dharmakīrty āvahā nṝṇāṃ manasaḥ prītivardhanāḥ<br>trāyante narakāj jātāḥ putrā dharmaplavāḥ pitṝn<br>धर्मकीर्त्य् आवहा नঘणां मनसः प्रीतिवर्धनाः <br>त्रायन्ते नरकाज् जाताः पुत्रा धर्मप्लवाः पितঘन् </div>
<div class="sloka" id="69_sloka20"> <a href="69.htm#69_sloka20">20 </a> <br>sa tvaṃ nṛpatiśārdūla na putraṃ tyaktum arhasi<br>ātmānaṃ satyadharmau ca pālayāno mahīpate<br>narendra siṃhakapaṭaṃ na voḍhuṃ tvam ihārhasi<br>स त्वं नृपतिशार्दूल न पुत्रं त्यक्तुम् अर्हसि <br>आत्मानं सत्यधर्मु च पालयानो महीपते <br>नरेन्द्र सिंहकपटं न वोढुं त्वम् इहार्हसि </div>
<div class="sloka" id="69_sloka21"> <a href="69.htm#69_sloka21">21 </a> <br>varaṃ kūpaśatād vāpī varaṃ vāpī śatāt kratuḥ<br>varaṃ kratuśatāt putraḥ satyaṃ putraśatād varam<br>वरं कूपशताद् वापी वरं वापी शतात् क्रतुः <br>वरं क्रतुशतात् पुत्रः सत्यं पुत्रशताद् वरम् </div>
<div class="sloka" id="69_sloka22"> <a href="69.htm#69_sloka22">22 </a> <br>aśvamedha sahasraṃ ca satyaṃ ca tulayā dhṛtam<br>aśvamedha sahasrād dhi satyam eva viśiṣyate<br>अश्वमेध सहस्रं च सत्यं च तुलया धृतम् <br>अश्वमेध सहस्राद् धि सत्यम् एव विशिष्यते </div>
<div class="sloka" id="69_sloka23"> <a href="69.htm#69_sloka23">23 </a> <br>sarvavedādhigamanaṃ sarvatīrthāvagāhanam<br>satyaṃ ca vadato rājan samaṃ vā syān na vā samam<br>सर्ववेदाधिगमनं सर्वतीर्थावगाहनम् <br>सत्यं च वदतो राजन् समं वा स्यान् न वा समम् </div>
<div class="sloka" id="69_sloka24"> <a href="69.htm#69_sloka24">24 </a> <br>nāsti satyāt paro dharmo na satyād vidyate param<br>na hi tīvrataraṃ kiṃ cid anṛtād iha vidyate<br>नास्ति सत्यात् परो धर्मो न सत्याद् विद्यते परम् <br>न हि तीव्रतरं किं चिद् अनृताद् इह विद्यते </div>
<div class="sloka" id="69_sloka25"> <a href="69.htm#69_sloka25">25 </a> <br>rājan satyaṃ paraṃ brahmasatyaṃ ca samayaḥ paraḥ<br>mā tyākṣīḥ samayaṃ rājan satyaṃ saṃgatam astu te<br>राजन् सत्यं परं ब्रह्मसत्यं च समयः परः <br>मा त्याक्षीः समयं राजन् सत्यं संगतम् अस्तु ते </div>
<div class="sloka" id="69_sloka26"> <a href="69.htm#69_sloka26">26 </a> <br>anṛte cet prasaṅgas te śraddadhāsi na cet svayam<br>ātmano hanta gacchāmi tvādṛśe nāsti saṃgatam<br>अनृते चेत् प्रसङ्गस् ते श्रद्दधासि न चेत् स्वयम् <br>आत्मनो हन्त गच्छामि त्वादृशे नास्ति संगतम् </div>
<div class="sloka" id="69_sloka27"> <a href="69.htm#69_sloka27">27 </a> <br>ṛte 'pi tvayi duḥṣanta śaula rājāvataṃsakām<br>caturantām imām urvīṃ putro me pālayiṣyati<br>ऋते 'पि त्वयि दुःषन्त शुल राजावतंसकाम् <br>चतुरन्ताम् इमाम् उर्वीं पुत्रो मे पालयिष्यति </div>
<div class="sloka" id="69_sloka28"> <a href="69.htm#69_sloka28">28 </a> <br>[v]<br>etāvad uktvā vacanaṃ prātiṣṭhata śakuntalā<br>athāntarikṣe duḥṣantaṃ vāg uvācāśarīriṇī<br>ṛtvik purohitācāryair mantribhiś cāvṛtaṃ tadā<br>[व्] <br>एतावद् उक्त्वा वचनं प्रातिष्ठत शकुन्तला <br>अथान्तरिक्षे दुःषन्तं वाग् उवाचाशरीरिणी <br>ऋत्विक् पुरोहिताचार्यैर् मन्त्रिभिश् चावृतं तदा </div>
<div class="sloka" id="69_sloka29"> <a href="69.htm#69_sloka29">29 </a> <br>bhastrā mātā pituḥ putro yena jātaḥ sa eva saḥ<br>bharasva putraṃ duḥṣanta māvamaṃsthāḥ śakuntalām<br>भस्त्रा माता पितुः पुत्रो येन जातः स एव सः <br>भरस्व पुत्रं दुःषन्त मावमंस्थाः शकुन्तलाम् </div>
<div class="sloka" id="69_sloka30"> <a href="69.htm#69_sloka30">30 </a> <br>retodhāḥ putra unnayati naradeva yamakṣayāt<br>tvaṃ cāsya dhātā garbhasya satyam āha śakuntalā<br>रेतोधाः पुत्र उन्नयति नरदेव यमक्षयात् <br>त्वं चास्य धाता गर्भस्य सत्यम् आह शकुन्तला </div>
<div class="sloka" id="69_sloka31"> <a href="69.htm#69_sloka31">31 </a> <br>jāyā janayate putram ātmano 'ṅgaṃ dvidhākṛtam<br>tasmād bharasva duḥṣanta putraṃ śākuntalaṃ nṛpa<br>जाया जनयते पुत्रम् आत्मनो 'ङ्गं द्विधाकृतम् <br>तस्माद् भरस्व दुःषन्त पुत्रं शाकुन्तलं नृप </div>
<div class="sloka" id="69_sloka32"> <a href="69.htm#69_sloka32">32 </a> <br>abhūtir eṣā kas tyajyāj jīvañ jīvantam ātmajam<br>śākuntalaṃ mahātmānaṃ dauḥṣantiṃ bhara paurava<br>अभूतिर् एषा कस् त्यज्याज् जीवञ् जीवन्तम् आत्मजम् <br>शाकुन्तलं महात्मानं दुःषन्तिं भर पुरव </div>
<div class="sloka" id="69_sloka33"> <a href="69.htm#69_sloka33">33 </a> <br>bhartavyo 'yaṃ tvayā yasmād asmākaṃ vacanād api<br>tasmād bhavatv ayaṃ nāmnā bharato nāma te sutaḥ<br>भर्तव्यो 'यं त्वया यस्माद् अस्माकं वचनाद् अपि <br>तस्माद् भवत्व् अयं नाम्ना भरतो नाम ते सुतः </div>
<div class="sloka" id="69_sloka34"> <a href="69.htm#69_sloka34">34 </a> <br>tac chrutvā pauravo rājā vyāhṛtaṃ vai divaukasām<br>purohitam amātyāṃś ca saṃprahṛṣṭo 'bravīd idam<br>तच् छ्रुत्वा पुरवो राजा व्याहृतं वै दिवुकसाम् <br>पुरोहितम् अमात्यांश् च संप्रहृष्टो 'ब्रवीद् इदम् </div>
<div class="sloka" id="69_sloka35"> <a href="69.htm#69_sloka35">35 </a> <br>śṛṇvantv etad bhavanto 'sya devadūtasya bhāṣitam<br>aham apy evam evainaṃ jānāmi svayam ātmajam<br>शृण्वन्त्व् एतद् भवन्तो 'स्य देवदूतस्य भाषितम् <br>अहम् अप्य् एवम् एवैनं जानामि स्वयम् आत्मजम् </div>
<div class="sloka" id="69_sloka36"> <a href="69.htm#69_sloka36">36 </a> <br>yady ahaṃ vacanād eva gṛhṇīyām imam ātmajam<br>bhaved dhi śaṅkā lokasya naivaṃ śuddho bhaved ayam<br>यद्य् अहं वचनाद् एव गृह्णीयाम् इमम् आत्मजम् <br>भवेद् धि शङ्का लोकस्य नैवं शुद्धो भवेद् अयम् </div>
<div class="sloka" id="69_sloka37"> <a href="69.htm#69_sloka37">37 </a> <br>taṃ viśodhya tadā rājā devadūtena bhārata<br>hṛṣṭaḥ pramuditaś cāpi pratijagrāha taṃ sutam<br>तं विशोध्य तदा राजा देवदूतेन भारत <br>हृष्टः प्रमुदितश् चापि प्रतिजग्राह तं सुतम् </div>
<div class="sloka" id="69_sloka38"> <a href="69.htm#69_sloka38">38 </a> <br>mūrdhni cainam upāghrāya sasnehaṃ pariṣasvaje<br>sabhājyamāno vipraiś ca stūyamānaś ca bandibhiḥ<br>sa mudaṃ paramāṃ lebhe putra saṃsparśajāṃ nṛpaḥ<br>मूर्ध्नि चैनम् उपाघ्राय सस्नेहं परिषस्वजे <br>सभाज्यमानो विप्रैश् च स्तूयमानश् च बन्दिभिः <br>स मुदं परमां लेभे पुत्र संस्पर्शजां नृपः </div>
<div class="sloka" id="69_sloka39"> <a href="69.htm#69_sloka39">39 </a> <br>tāṃ caiva bhāryāṃ dharmajñaḥ pūjayām āsa dharmataḥ<br>abravīc caiva tāṃ rājā sāntvapūrvam idaṃ vacaḥ<br>तां चैव भार्यां धर्मज्ञः पूजयाम् आस धर्मतः <br>अब्रवीच् चैव तां राजा सान्त्वपूर्वम् इदं वचः </div>
<div class="sloka" id="69_sloka40"> <a href="69.htm#69_sloka40">40 </a> <br>kṛto lokaparokṣo 'yaṃ saṃbandho vai tvayā saha<br>tasmād etan mayā devi tvac chuddhy arthaṃ vicāritam<br>कृतो लोकपरोक्षो 'यं संबन्धो वै त्वया सह <br>तस्माद् एतन् मया देवि त्वच् छुद्ध्य् अर्थं विचारितम् </div>
<div class="sloka" id="69_sloka41"> <a href="69.htm#69_sloka41">41 </a> <br>manyate caiva lokas te strībhāvān mayi saṃgatam<br>putraś cāyaṃ vṛto rājye mayā tasmād vicāritam<br>मन्यते चैव लोकस् ते स्त्रीभावान् मयि संगतम् <br>पुत्रश् चायं वृतो राज्ये मया तस्माद् विचारितम् </div>
<div class="sloka" id="69_sloka42"> <a href="69.htm#69_sloka42">42 </a> <br>yac ca kopitayātyarthaṃ tvayokto 'smy apriyaṃ priye<br>praṇayinyā viśālākṣi tat kṣāntaṃ te mayā śubhe<br>यच् च कोपितयात्यर्थं त्वयोक्तो 'स्म्य् अप्रियं प्रिये <br>प्रणयिन्या विशालाक्षि तत् क्षान्तं ते मया शुभे </div>
<div class="sloka" id="69_sloka43"> <a href="69.htm#69_sloka43">43 </a> <br>tām evam uktvā rājarṣir duḥṣanto mahiṣīṃ priyām<br>vāsobhir annapānaiś ca pūjayām āsa bhārata<br>ताम् एवम् उक्त्वा राजर्षिर् दुःषन्तो महिषीं प्रियाम् <br>वासोभिर् अन्नपानैश् च पूजयाम् आस भारत </div>
<div class="sloka" id="69_sloka44"> <a href="69.htm#69_sloka44">44 </a> <br>duḥṣantaś ca tato rājā putraṃ śākuntalaṃ tadā<br>bharataṃ nāmataḥ kṛtvā yauvarājye 'bhyaṣecayat<br>दुःषन्तश् च ततो राजा पुत्रं शाकुन्तलं तदा <br>भरतं नामतः कृत्वा युवराज्ये 'भ्यषेचयत् </div>
<div class="sloka" id="69_sloka45"> <a href="69.htm#69_sloka45">45 </a> <br>tasya tat prathitaṃ cakraṃ prāvartata mahātmanaḥ<br>bhāsvaraṃ divyam ajitaṃ lokasaṃnādanaṃ mahat<br>तस्य तत् प्रथितं चक्रं प्रावर्तत महात्मनः <br>भास्वरं दिव्यम् अजितं लोकसंनादनं महत् </div>
<div class="sloka" id="69_sloka46"> <a href="69.htm#69_sloka46">46 </a> <br>sa vijitya mahīpālāṃś cakāra vaśavartinaḥ<br>cakāra ca satāṃ dharmaṃ prāpa cānuttamaṃ yaśaḥ<br>स विजित्य महीपालांश् चकार वशवर्तिनः <br>चकार च सतां धर्मं प्राप चानुत्तमं यशः </div>
<div class="sloka" id="69_sloka47"> <a href="69.htm#69_sloka47">47 </a> <br>sa rājā cakravarty āsīt sārvabhaumaḥ pratāpavān<br>īje ca bahubhir yajñair yathā śakro marutpatiḥ<br>स राजा चक्रवर्त्य् आसीत् सार्वभुमः प्रतापवान् <br>ईजे च बहुभिर् यज्ञैर् यथा शक्रो मरुत्पतिः </div>
<div class="sloka" id="69_sloka48"> <a href="69.htm#69_sloka48">48 </a> <br>yājayām āsa taṃ kaṇvo dakṣavad bhūridakṣiṇam<br>śrīmān govitataṃ nāma vājimedham avāpa saḥ<br>yasmin sahasraṃ padmānāṃ kaṇvāya bharato dadau<br>याजयाम् आस तं कण्वो दक्षवद् भूरिदक्षिणम् <br>श्रीमान् गोविततं नाम वाजिमेधम् अवाप सः <br>यस्मिन् सहस्रं पद्मानां कण्वाय भरतो ददु </div>
<div class="sloka" id="69_sloka49"> <a href="69.htm#69_sloka49">49 </a> <br>bharatād bhāratī kīrtir yenedaṃ bhārataṃ kulam<br>apare ye ca pūrve ca bhāratā iti viśrutāḥ<br>भरताद् भारती कीर्तिर् येनेदं भारतं कुलम् <br>अपरे ये च पूर्वे च भारता इति विश्रुताः </div>
<div class="sloka" id="69_sloka50"> <a href="69.htm#69_sloka50">50 </a> <br>bharatasyānvavāye hi devakalpā mahaujasaḥ<br>babhūvur brahmakalpāś ca bahavo rājasattamaḥ<br>भरतस्यान्ववाये हि देवकल्पा महुजसः <br>बभूवुर् ब्रह्मकल्पाश् च बहवो राजसत्तमः </div></body></html>