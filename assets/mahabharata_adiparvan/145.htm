<html><body><div class="sloka" id="145_sloka1"> <a href="145.htm#145_sloka1">1 </a> <br>[j]<br>ekacakrāṃ gatās te tu kuntīputrā mahārathāḥ<br>ataḥ paraṃ dvijaśreṣṭha kim akurvata pāṇḍavāḥ<br>[ज्] <br>एकचक्रां गतास् ते तु कुन्तीपुत्रा महारथाः <br>अतः परं द्विजश्रेष्ठ किम् अकुर्वत पाण्डवाः </div>
<div class="sloka" id="145_sloka2"> <a href="145.htm#145_sloka2">2 </a> <br>[vai]<br>ekacakrāṃ gatās te tu kuntīputrā mahārathāḥ<br>ūṣur nāticiraṃ kālaṃ brāhmaṇasya niveśane<br>[वै] <br>एकचक्रां गतास् ते तु कुन्तीपुत्रा महारथाः <br>ऊषुर् नातिचिरं कालं ब्राह्मणस्य निवेशने </div>
<div class="sloka" id="145_sloka3"> <a href="145.htm#145_sloka3">3 </a> <br>ramaṇīyāni paśyanto vanāni vividhāni ca<br>pārthivān api coddeśān saritaś ca sarāṃsi ca<br>रमणीयानि पश्यन्तो वनानि विविधानि च <br>पार्थिवान् अपि चोद्देशान् सरितश् च सरांसि च </div>
<div class="sloka" id="145_sloka4"> <a href="145.htm#145_sloka4">4 </a> <br>cerur bhaikṣaṃ tadā te tu sarva eva viśāṃ pate<br>babhūvur nāgarāṇāṃ ca svair guṇaiḥ priyadarśanāḥ<br>चेरुर् भैक्षं तदा ते तु सर्व एव विशां पते <br>बभूवुर् नागराणां च स्वैर् गुणैः प्रियदर्शनाः </div>
<div class="sloka" id="145_sloka5"> <a href="145.htm#145_sloka5">5 </a> <br>nivedayanti sma ca te bhaikṣaṃ kuntyāḥ sadā niśi<br>tayā vibhaktān bhāgāṃs te bhuñjate sma pṛthak pṛthak<br>निवेदयन्ति स्म च ते भैक्षं कुन्त्याः सदा निशि <br>तया विभक्तान् भागांस् ते भुञ्जते स्म पृथक् पृथक् </div>
<div class="sloka" id="145_sloka6"> <a href="145.htm#145_sloka6">6 </a> <br>ardhaṃ te bhuñjate vīrāḥ saha mātrā paraṃtapāḥ<br>ardhaṃ bhaikṣasya sarvasya bhīmo bhuṅkte mahābalaḥ<br>अर्धं ते भुञ्जते वीराः सह मात्रा परंतपाः <br>अर्धं भैक्षस्य सर्वस्य भीमो भुङ्क्ते महाबलः </div>
<div class="sloka" id="145_sloka7"> <a href="145.htm#145_sloka7">7 </a> <br>tathā tu teṣāṃ vasatāṃ tatra rājan mahātmanām<br>aticakrāma sumahān kālo 'tha bharatarṣabha<br>तथा तु तेषां वसतां तत्र राजन् महात्मनाम् <br>अतिचक्राम सुमहान् कालो 'थ भरतर्षभ </div>
<div class="sloka" id="145_sloka8"> <a href="145.htm#145_sloka8">8 </a> <br>tataḥ kadā cid bhaikṣāya gatās te bharatarṣabhāḥ<br>saṃgatyā bhīmasenas tu tatrāste pṛthayā saha<br>ततः कदा चिद् भैक्षाय गतास् ते भरतर्षभाः <br>संगत्या भीमसेनस् तु तत्रास्ते पृथया सह </div>
<div class="sloka" id="145_sloka9"> <a href="145.htm#145_sloka9">9 </a> <br>athārtijaṃ mahāśabdaṃ brāhmaṇasya niveśane<br>bhṛśam utpatitaṃ ghoraṃ kuntī śuśrāva bhārata<br>अथार्तिजं महाशब्दं ब्राह्मणस्य निवेशने <br>भृशम् उत्पतितं घोरं कुन्ती शुश्राव भारत </div>
<div class="sloka" id="145_sloka10"> <a href="145.htm#145_sloka10">10 </a> <br>rorūyamāṇāṃs tān sarvān paridevayataś ca sā<br>kāruṇyāt sādhubhāvāc ca devī rājan na cakṣame<br>रोरूयमाणांस् तान् सर्वान् परिदेवयतश् च सा <br>कारुण्यात् साधुभावाच् च देवी राजन् न चक्षमे </div>
<div class="sloka" id="145_sloka11"> <a href="145.htm#145_sloka11">11 </a> <br>mathyamāneva duḥkhena hṛdayena pṛthā tataḥ<br>uvāca bhīmaṃ kalyāṇī kṛpānvitam idaṃ vacaḥ<br>मथ्यमानेव दुःखेन हृदयेन पृथा ततः <br>उवाच भीमं कल्याणी कृपान्वितम् इदं वचः </div>
<div class="sloka" id="145_sloka12"> <a href="145.htm#145_sloka12">12 </a> <br>vasāmaḥ susukhaṃ putra brāhmaṇasya niveśane<br>ajñātā dhārtarāṣṭrāṇāṃ satkṛtā vītamanyavaḥ<br>वसामः सुसुखं पुत्र ब्राह्मणस्य निवेशने <br>अज्ञाता धार्तराष्ट्राणां सत्कृता वीतमन्यवः </div>
<div class="sloka" id="145_sloka13"> <a href="145.htm#145_sloka13">13 </a> <br>sā cintaye sadā putra brāhmaṇasyāsya kiṃ nv aham<br>priyaṃ kuryām iti gṛhe yat kuryur uṣitāḥ sukham<br>सा चिन्तये सदा पुत्र ब्राह्मणस्यास्य किं न्व् अहम् <br>प्रियं कुर्याम् इति गृहे यत् कुर्युर् उषिताः सुखम् </div>
<div class="sloka" id="145_sloka14"> <a href="145.htm#145_sloka14">14 </a> <br>etāvān puruṣas tāta kṛtaṃ yasmin na naśyati<br>yāvac ca kuryād anyo 'sya kuryād abhyadhikaṃ tataḥ<br>एतावान् पुरुषस् तात कृतं यस्मिन् न नश्यति <br>यावच् च कुर्याद् अन्यो 'स्य कुर्याद् अभ्यधिकं ततः </div>
<div class="sloka" id="145_sloka15"> <a href="145.htm#145_sloka15">15 </a> <br>tad idaṃ brāhmaṇasyāsya duḥkham āpatitaṃ dhruvam<br>tatrāsyā yadi sāhāyyaṃ kuryāma sukṛtaṃ bhavet<br>तद् इदं ब्राह्मणस्यास्य दुःखम् आपतितं ध्रुवम् <br>तत्रास्या यदि साहाय्यं कुर्याम सुकृतं भवेत् </div>
<div class="sloka" id="145_sloka16"> <a href="145.htm#145_sloka16">16 </a> <br>[bhm]<br>jñāyatām asya yad duḥkhaṃ yataś caiva samutthitam<br>vidite vyavasiṣyāmi yady api syāt suduṣkaram<br>[भ्म्] <br>ज्ञायताम् अस्य यद् दुःखं यतश् चैव समुत्थितम् <br>विदिते व्यवसिष्यामि यद्य् अपि स्यात् सुदुष्करम् </div>
<div class="sloka" id="145_sloka17"> <a href="145.htm#145_sloka17">17 </a> <br>[vai]<br>tathā hi kathayantau tau bhūyaḥ śuśruvatuḥ svanam<br>ārtijaṃ tasya viprasya sabhāryasya viśāṃ pate<br>[वै] <br>तथा हि कथयन्तु तु भूयः शुश्रुवतुः स्वनम् <br>आर्तिजं तस्य विप्रस्य सभार्यस्य विशां पते </div>
<div class="sloka" id="145_sloka18"> <a href="145.htm#145_sloka18">18 </a> <br>antaḥpuraṃ tatas tasya brāhmaṇasya mahātmanaḥ<br>viveśa kuntī tvaritā baddhavatseva saurabhī<br>अन्तःपुरं ततस् तस्य ब्राह्मणस्य महात्मनः <br>विवेश कुन्ती त्वरिता बद्धवत्सेव सुरभी </div>
<div class="sloka" id="145_sloka19"> <a href="145.htm#145_sloka19">19 </a> <br>tatas taṃ brāhmaṇaṃ tatra bhāryayā ca sutena ca<br>duhitrā caiva sahitaṃ dadarśa vikṛtānanam<br>ततस् तं ब्राह्मणं तत्र भार्यया च सुतेन च <br>दुहित्रा चैव सहितं ददर्श विकृताननम् </div>
<div class="sloka" id="145_sloka20"> <a href="145.htm#145_sloka20">20 </a> <br>[br]<br>dhig idaṃ jīvitaṃ loke 'nala sāram anarthakam<br>duḥkhamūlaṃ parādhīnaṃ bhṛśam apriyabhāgi ca<br>[ब्र्] <br>धिग् इदं जीवितं लोके 'नल सारम् अनर्थकम् <br>दुःखमूलं पराधीनं भृशम् अप्रियभागि च </div>
<div class="sloka" id="145_sloka21"> <a href="145.htm#145_sloka21">21 </a> <br>jīvite paramaṃ duḥkhaṃ jīvite paramo jvaraḥ<br>jīvite vartamānasya dvandvānām āgamo dhruvaḥ<br>जीविते परमं दुःखं जीविते परमो ज्वरः <br>जीविते वर्तमानस्य द्वन्द्वानाम् आगमो ध्रुवः </div>
<div class="sloka" id="145_sloka22"> <a href="145.htm#145_sloka22">22 </a> <br>ekātmāpi hi dharmārthau kāmaṃ ca na niṣevate<br>etaiś ca viprayogo 'pi duḥkhaṃ paramakaṃ matam<br>एकात्मापि हि धर्मार्थु कामं च न निषेवते <br>एतैश् च विप्रयोगो 'पि दुःखं परमकं मतम् </div>
<div class="sloka" id="145_sloka23"> <a href="145.htm#145_sloka23">23 </a> <br>āhuḥ ke cit paraṃ mokṣaṃ sa ca nāsti kathaṃ cana<br>arthaprāptau ca narakaḥ kṛtsna evopapadyate<br>आहुः के चित् परं मोक्षं स च नास्ति कथं चन <br>अर्थप्राप्तु च नरकः कृत्स्न एवोपपद्यते </div>
<div class="sloka" id="145_sloka24"> <a href="145.htm#145_sloka24">24 </a> <br>arthepsutā paraṃ duḥkham arthaprāptau tato 'dhikam<br>jātasnehasya cārtheṣu viprayoge mahattaram<br>अर्थेप्सुता परं दुःखम् अर्थप्राप्तु ततो 'धिकम् <br>जातस्नेहस्य चार्थेषु विप्रयोगे महत्तरम् </div>
<div class="sloka" id="145_sloka25"> <a href="145.htm#145_sloka25">25 </a> <br>na hi yogaṃ prapaśyāmi yena mucyeyam āpadaḥ<br>putradāreṇa vā sārdhaṃ prādraveyām anāmayam<br>न हि योगं प्रपश्यामि येन मुच्येयम् आपदः <br>पुत्रदारेण वा सार्धं प्राद्रवेयाम् अनामयम् </div>
<div class="sloka" id="145_sloka26"> <a href="145.htm#145_sloka26">26 </a> <br>yatitaṃ vai mayā pūrvaṃ yathā tvaṃ vettha brāhmaṇi<br>yataḥ kṣemaṃ tato gantuṃ tvayā tu mama na śrutam<br>यतितं वै मया पूर्वं यथा त्वं वेत्थ ब्राह्मणि <br>यतः क्षेमं ततो गन्तुं त्वया तु मम न श्रुतम् </div>
<div class="sloka" id="145_sloka27"> <a href="145.htm#145_sloka27">27 </a> <br>iha jātā vivṛddhāsmi pitā ceha mameti ca<br>uktavaty asi durmedhe yācyamānā mayāsakṛt<br>इह जाता विवृद्धास्मि पिता चेह ममेति च <br>उक्तवत्य् असि दुर्मेधे याच्यमाना मयासकृत् </div>
<div class="sloka" id="145_sloka28"> <a href="145.htm#145_sloka28">28 </a> <br>svargato hi pitā vṛddhas tathā mātā ciraṃ tava<br>bāndhavā bhūtapūrvāś ca tatra vāse tu kā ratiḥ<br>स्वर्गतो हि पिता वृद्धस् तथा माता चिरं तव <br>बान्धवा भूतपूर्वाश् च तत्र वासे तु का रतिः </div>
<div class="sloka" id="145_sloka29"> <a href="145.htm#145_sloka29">29 </a> <br>so 'yaṃ te bandhukāmāyā aśṛṇvantyā vaco mama<br>bandhupraṇāśaḥ saṃprāpto bhṛśaṃ duḥkhakaro mama<br>सो 'यं ते बन्धुकामाया अशृण्वन्त्या वचो मम <br>बन्धुप्रणाशः संप्राप्तो भृशं दुःखकरो मम </div>
<div class="sloka" id="145_sloka30"> <a href="145.htm#145_sloka30">30 </a> <br>atha vā mad vināśo 'yaṃ na hi śakṣyāmi kaṃ cana<br>parityaktum ahaṃ bandhuṃ svayaṃ jīvan nṛśaṃsavat<br>अथ वा मद् विनाशो 'यं न हि शक्ष्यामि कं चन <br>परित्यक्तुम् अहं बन्धुं स्वयं जीवन् नृशंसवत् </div>
<div class="sloka" id="145_sloka31"> <a href="145.htm#145_sloka31">31 </a> <br>sahadharmacarīṃ dāntāṃ nityaṃ mātṛsamāṃ mama<br>sakhāyaṃ vihitāṃ devair nityaṃ paramikāṃ gatim<br>सहधर्मचरीं दान्तां नित्यं मातृसमां मम <br>सखायं विहितां देवैर् नित्यं परमिकां गतिम् </div>
<div class="sloka" id="145_sloka32"> <a href="145.htm#145_sloka32">32 </a> <br>mātrā pitrā ca vihitāṃ sadā gārhasthya bhāginīm<br>varayitvā yathānyāyaṃ mantravat pariṇīya ca<br>मात्रा पित्रा च विहितां सदा गार्हस्थ्य भागिनीम् <br>वरयित्वा यथान्यायं मन्त्रवत् परिणीय च </div>
<div class="sloka" id="145_sloka33"> <a href="145.htm#145_sloka33">33 </a> <br>kulīnāṃ śīlasaṃpannām apatyajananīṃ mama<br>tvām ahaṃ jīvitasyārthe sādhvīm anapakāriṇīm<br>parityaktuṃ na śakṣyāmi bhāryāṃ nityam anuvratām<br>कुलीनां शीलसंपन्नाम् अपत्यजननीं मम <br>त्वाम् अहं जीवितस्यार्थे साध्वीम् अनपकारिणीम् <br>परित्यक्तुं न शक्ष्यामि भार्यां नित्यम् अनुव्रताम् </div>
<div class="sloka" id="145_sloka34"> <a href="145.htm#145_sloka34">34 </a> <br>kuta eva parityaktuṃ sutāṃ śakṣyāmy ahaṃ svaham<br>bālām aprāptavayasam ajātavyañjanākṛtim<br>कुत एव परित्यक्तुं सुतां शक्ष्याम्य् अहं स्वहम् <br>बालाम् अप्राप्तवयसम् अजातव्यञ्जनाकृतिम् </div>
<div class="sloka" id="145_sloka35"> <a href="145.htm#145_sloka35">35 </a> <br>bhartur arthāya nikṣiptāṃ nyāsaṃ dhātrā mahātmanā<br>yasyāṃ dauhitrajāṁl lokān āśaṃse pitṛbhiḥ saha<br>svayam utpādya tāṃ bālāṃ katham utsraṣṭum utsahe<br>भर्तुर् अर्थाय निक्षिप्तां न्यासं धात्रा महात्मना <br>यस्यां दुहित्रजाṁल् लोकान् आशंसे पितृभिः सह <br>स्वयम् उत्पाद्य तां बालां कथम् उत्स्रष्टुम् उत्सहे </div>
<div class="sloka" id="145_sloka36"> <a href="145.htm#145_sloka36">36 </a> <br>manyante ke cid adhikaṃ snehaṃ putre pitur narāḥ<br>kanyāyāṃ naiva tu punar mama tulyāv ubhau matau<br>मन्यन्ते के चिद् अधिकं स्नेहं पुत्रे पितुर् नराः <br>कन्यायां नैव तु पुनर् मम तुल्याव् उभु मतु </div>
<div class="sloka" id="145_sloka37"> <a href="145.htm#145_sloka37">37 </a> <br>yasmiṁl lokāḥ prasūtiś ca sthitā nityam atho sukham<br>apāpāṃ tām ahaṃ bālāṃ katham utsraṣṭum utsahe<br>यस्मिṁल् लोकाः प्रसूतिश् च स्थिता नित्यम् अथो सुखम् <br>अपापां ताम् अहं बालां कथम् उत्स्रष्टुम् उत्सहे </div>
<div class="sloka" id="145_sloka38"> <a href="145.htm#145_sloka38">38 </a> <br>ātmānam api cotsṛjya tapsye pretavaśaṃ gataḥ<br>tyaktā hy ete mayā vyaktaṃ neha śakṣyanti jīvitum<br>आत्मानम् अपि चोत्सृज्य तप्स्ये प्रेतवशं गतः <br>त्यक्ता ह्य् एते मया व्यक्तं नेह शक्ष्यन्ति जीवितुम् </div>
<div class="sloka" id="145_sloka39"> <a href="145.htm#145_sloka39">39 </a> <br>eṣāṃ cānyatama tyāgo nṛśaṃso garhito budhaiḥ<br>ātmatyāge kṛte ceme mariṣyanti mayā vinā<br>एषां चान्यतम त्यागो नृशंसो गर्हितो बुधैः <br>आत्मत्यागे कृते चेमे मरिष्यन्ति मया विना </div></body></html>