<html><body><div class="sloka" id="39_sloka1"> <a href="39.htm#39_sloka1">1 </a> <br>[taksaka]<br>daṣṭaṃ yadi mayeha tvaṃ śaktaḥ kiṃ cic cikitsitum<br>tato vṛkṣaṃ mayā daṣṭam imaṃ jīvaya kāśyapa<br>[तक्सक] <br>दष्टं यदि मयेह त्वं शक्तः किं चिच् चिकित्सितुम् <br>ततो वृक्षं मया दष्टम् इमं जीवय काश्यप </div>
<div class="sloka" id="39_sloka2"> <a href="39.htm#39_sloka2">2 </a> <br>paraṃ mantrabalaṃ yat te tad darśaya yatasya ca<br>nyagrodham enaṃ dhakṣyāmi paśyatas te dvijottama<br>परं मन्त्रबलं यत् ते तद् दर्शय यतस्य च <br>न्यग्रोधम् एनं धक्ष्यामि पश्यतस् ते द्विजोत्तम </div>
<div class="sloka" id="39_sloka3"> <a href="39.htm#39_sloka3">3 </a> <br>[k]<br>daśanāgendra vṛkṣaṃ tvaṃ yam enam abhimanyase<br>aham enaṃ tvayā daṣṭaṃ jīvayiṣye bhujaṃgama<br>[क्] <br>दशनागेन्द्र वृक्षं त्वं यम् एनम् अभिमन्यसे <br>अहम् एनं त्वया दष्टं जीवयिष्ये भुजंगम </div>
<div class="sloka" id="39_sloka4"> <a href="39.htm#39_sloka4">4 </a> <br>[s]<br>evam uktaḥ sa nāgendraḥ kāśyapena mahātmanā<br>adaśad vṛkṣam abhyetya nyagrodhaṃ pannagottamaḥ<br>[स्] <br>एवम् उक्तः स नागेन्द्रः काश्यपेन महात्मना <br>अदशद् वृक्षम् अभ्येत्य न्यग्रोधं पन्नगोत्तमः </div>
<div class="sloka" id="39_sloka5"> <a href="39.htm#39_sloka5">5 </a> <br>sa vṛkṣas tena daṣṭaḥ san sadya eva mahādyute<br>āśīviṣaviṣopetaḥ prajajvāla samantataḥ<br>स वृक्षस् तेन दष्टः सन् सद्य एव महाद्युते <br>आशीविषविषोपेतः प्रजज्वाल समन्ततः </div>
<div class="sloka" id="39_sloka6"> <a href="39.htm#39_sloka6">6 </a> <br>taṃ dagdhvā sa nagaṃ nāgaḥ kaśyapaṃ punar abravīt<br>kuru yatnaṃ dvijaśreṣṭha jīvayainaṃ vanaspatim<br>तं दग्ध्वा स नगं नागः कश्यपं पुनर् अब्रवीत् <br>कुरु यत्नं द्विजश्रेष्ठ जीवयैनं वनस्पतिम् </div>
<div class="sloka" id="39_sloka7"> <a href="39.htm#39_sloka7">7 </a> <br>bhasmībhūtaṃ tato vṛkṣaṃ pannagendrasya tejasā<br>bhasma sarvaṃ samāhṛtya kāśyapo vākyam abravīt<br>भस्मीभूतं ततो वृक्षं पन्नगेन्द्रस्य तेजसा <br>भस्म सर्वं समाहृत्य काश्यपो वाक्यम् अब्रवीत् </div>
<div class="sloka" id="39_sloka8"> <a href="39.htm#39_sloka8">8 </a> <br>vidyā balaṃ pannagendrapaśya me 'smin vanaspatau<br>ahaṃ saṃjīvayāmy enaṃ paśyatas te bhujaṃgama<br>विद्या बलं पन्नगेन्द्रपश्य मे 'स्मिन् वनस्पतु <br>अहं संजीवयाम्य् एनं पश्यतस् ते भुजंगम </div>
<div class="sloka" id="39_sloka9"> <a href="39.htm#39_sloka9">9 </a> <br>tataḥ sa bhagavān vidvān kāśyapo dvijasattamaḥ<br>bhasmarāśīkṛtaṃ vṛkṣaṃ vidyayā samajīvayat<br>ततः स भगवान् विद्वान् काश्यपो द्विजसत्तमः <br>भस्मराशीकृतं वृक्षं विद्यया समजीवयत् </div>
<div class="sloka" id="39_sloka10"> <a href="39.htm#39_sloka10">10 </a> <br>aṅkuraṃ taṃ sa kṛtavāṃs tataḥ parṇadvayānvitam<br>palāśinaṃ śākhinaṃ ca tathā viṭapinaṃ punaḥ<br>अङ्कुरं तं स कृतवांस् ततः पर्णद्वयान्वितम् <br>पलाशिनं शाखिनं च तथा विटपिनं पुनः </div>
<div class="sloka" id="39_sloka11"> <a href="39.htm#39_sloka11">11 </a> <br>taṃ dṛṣṭvā jīvitaṃ vṛkṣaṃ kāśyapena mahātmanā<br>uvāca takṣako brahmann etad atyadbhutaṃ tvayi<br>तं दृष्ट्वा जीवितं वृक्षं काश्यपेन महात्मना <br>उवाच तक्षको ब्रह्मन्न् एतद् अत्यद्भुतं त्वयि </div>
<div class="sloka" id="39_sloka12"> <a href="39.htm#39_sloka12">12 </a> <br>viprendra yad viṣaṃ hanyā mama vā madvidhasya vā<br>kaṃ tvam artham abhiprepsur yāsi tatra tapodhana<br>विप्रेन्द्र यद् विषं हन्या मम वा मद्विधस्य वा <br>कं त्वम् अर्थम् अभिप्रेप्सुर् यासि तत्र तपोधन </div>
<div class="sloka" id="39_sloka13"> <a href="39.htm#39_sloka13">13 </a> <br>yat te 'bhilaṣitaṃ prāptuṃ phalaṃ tasmān nṛpottamāt<br>aham eva pradāsyāmi tat te yady api durlabham<br>यत् ते 'भिलषितं प्राप्तुं फलं तस्मान् नृपोत्तमात् <br>अहम् एव प्रदास्यामि तत् ते यद्य् अपि दुर्लभम् </div>
<div class="sloka" id="39_sloka14"> <a href="39.htm#39_sloka14">14 </a> <br>vipra śāpābhibhūte ca kṣīṇāyuṣi narādhipe<br>ghaṭamānasya te vipra siddhiḥ saṃśayitā bhavet<br>विप्र शापाभिभूते च क्षीणायुषि नराधिपे <br>घटमानस्य ते विप्र सिद्धिः संशयिता भवेत् </div>
<div class="sloka" id="39_sloka15"> <a href="39.htm#39_sloka15">15 </a> <br>tato yaśaḥ pradīptaṃ te triṣu lokeṣu viśrutam<br>viraśmir iva gharmāṃśur antardhānam ito vrajet<br>ततो यशः प्रदीप्तं ते त्रिषु लोकेषु विश्रुतम् <br>विरश्मिर् इव घर्मांशुर् अन्तर्धानम् इतो व्रजेत् </div>
<div class="sloka" id="39_sloka16"> <a href="39.htm#39_sloka16">16 </a> <br>[k]<br>dhanārthī yāmy ahaṃ tatra tan me ditsa bhujaṃgama<br>tato 'haṃ vinivartiṣye gṛhāyoraga sattama<br>[क्] <br>धनार्थी याम्य् अहं तत्र तन् मे दित्स भुजंगम <br>ततो 'हं विनिवर्तिष्ये गृहायोरग सत्तम </div>
<div class="sloka" id="39_sloka17"> <a href="39.htm#39_sloka17">17 </a> <br>[t]<br>yāvad dhanaṃ prārthayase tasmād rājñas tato 'dhikam<br>ahaṃ te 'dya pradāsyāmi nivartasva dvijottama<br>[त्] <br>यावद् धनं प्रार्थयसे तस्माद् राज्ञस् ततो 'धिकम् <br>अहं ते 'द्य प्रदास्यामि निवर्तस्व द्विजोत्तम </div>
<div class="sloka" id="39_sloka18"> <a href="39.htm#39_sloka18">18 </a> <br>[s]<br>takṣakasya vacaḥ śrutvā kāśyapo dvijasattamaḥ<br>pradadhyau sumahātejā rājānaṃ prati buddhimān<br>[स्] <br>तक्षकस्य वचः श्रुत्वा काश्यपो द्विजसत्तमः <br>प्रदध्यु सुमहातेजा राजानं प्रति बुद्धिमान् </div>
<div class="sloka" id="39_sloka19"> <a href="39.htm#39_sloka19">19 </a> <br>divyajñānaḥ sa tejasvī jñātvā taṃ nṛpatiṃ tadā<br>kṣīṇāyuṣaṃ pāṇḍaveyam apāvartata kāśyapaḥ<br>labdhvā vittaṃ munivaras takṣakād yāvad īpsitam<br>दिव्यज्ञानः स तेजस्वी ज्ञात्वा तं नृपतिं तदा <br>क्षीणायुषं पाण्डवेयम् अपावर्तत काश्यपः <br>लब्ध्वा वित्तं मुनिवरस् तक्षकाद् यावद् ईप्सितम् </div>
<div class="sloka" id="39_sloka20"> <a href="39.htm#39_sloka20">20 </a> <br>nivṛtte kāśyape tasmin samayena mahātmani<br>jagāma takṣakas tūrṇaṃ nagaraṃ nāgasāhvayam<br>निवृत्ते काश्यपे तस्मिन् समयेन महात्मनि <br>जगाम तक्षकस् तूर्णं नगरं नागसाह्वयम् </div>
<div class="sloka" id="39_sloka21"> <a href="39.htm#39_sloka21">21 </a> <br>atha śuśrāva gacchan sa takṣako jagatīpatim<br>mantrāgadair viṣaharai rakṣyamāṇaṃ prayatnataḥ<br>अथ शुश्राव गच्छन् स तक्षको जगतीपतिम् <br>मन्त्रागदैर् विषहरै रक्ष्यमाणं प्रयत्नतः </div>
<div class="sloka" id="39_sloka22"> <a href="39.htm#39_sloka22">22 </a> <br>sa cintayām āsa tadā māyāyogena pārthivaḥ<br>mayā vañcayitavyo 'sau ka upāyo bhaved iti<br>स चिन्तयाम् आस तदा मायायोगेन पार्थिवः <br>मया वञ्चयितव्यो 'सु क उपायो भवेद् इति </div>
<div class="sloka" id="39_sloka23"> <a href="39.htm#39_sloka23">23 </a> <br>tatas tāpasarūpeṇa prāhiṇot sa bhujaṃgamān<br>phalapatrodakaṃ gṛhya rājñe nāgo 'tha takṣakaḥ<br>ततस् तापसरूपेण प्राहिणोत् स भुजंगमान् <br>फलपत्रोदकं गृह्य राज्ञे नागो 'थ तक्षकः </div>
<div class="sloka" id="39_sloka24"> <a href="39.htm#39_sloka24">24 </a> <br>[t]<br>gacchadhvaṃ yūyam avyagrā rājānaṃ kāryavattayā<br>phalapatrodakaṃ nāma pratigrāhayituṃ nṛpam<br>[त्] <br>गच्छध्वं यूयम् अव्यग्रा राजानं कार्यवत्तया <br>फलपत्रोदकं नाम प्रतिग्राहयितुं नृपम् </div>
<div class="sloka" id="39_sloka25"> <a href="39.htm#39_sloka25">25 </a> <br>[s]<br>te takṣaka samādiṣṭās tathā cakrur bhujaṃgamāḥ<br>upaninyus tathā rājñe darbhān āpaḥ phalāni ca<br>[स्] <br>ते तक्षक समादिष्टास् तथा चक्रुर् भुजंगमाः <br>उपनिन्युस् तथा राज्ञे दर्भान् आपः फलानि च </div>
<div class="sloka" id="39_sloka26"> <a href="39.htm#39_sloka26">26 </a> <br>tac ca sarvaṃ sa rājendraḥ pratijagrāha vīryavān<br>kṛtvā ca teṣāṃ kāryāṇi gamyatām ity uvāca tān<br>तच् च सर्वं स राजेन्द्रः प्रतिजग्राह वीर्यवान् <br>कृत्वा च तेषां कार्याणि गम्यताम् इत्य् उवाच तान् </div>
<div class="sloka" id="39_sloka27"> <a href="39.htm#39_sloka27">27 </a> <br>gateṣu teṣu nāgeṣu tāpasac chadma rūpiṣu<br>amātyān suhṛdaś caiva provāca sa narādhipaḥ<br>गतेषु तेषु नागेषु तापसच् छद्म रूपिषु <br>अमात्यान् सुहृदश् चैव प्रोवाच स नराधिपः </div>
<div class="sloka" id="39_sloka28"> <a href="39.htm#39_sloka28">28 </a> <br>bhakṣayantu bhavanto vai svādūnīmāni sarvaśaḥ<br>tāpasair upanītāni phalāni sahitā mayā<br>भक्षयन्तु भवन्तो वै स्वादूनीमानि सर्वशः <br>तापसैर् उपनीतानि फलानि सहिता मया </div>
<div class="sloka" id="39_sloka29"> <a href="39.htm#39_sloka29">29 </a> <br>tato rājā sasacivaḥ phalāny ādātum aicchata<br>yad gṛhītaṃ phalaṃ rājñā tatra kṛmir abhūd aṇuḥ<br>hrasvakaḥ kṛṣṇa nayanas tāmro varṇena śaunaka<br>ततो राजा ससचिवः फलान्य् आदातुम् अैच्छत <br>यद् गृहीतं फलं राज्ञा तत्र कृमिर् अभूद् अणुः <br>ह्रस्वकः कृष्ण नयनस् ताम्रो वर्णेन शुनक </div>
<div class="sloka" id="39_sloka30"> <a href="39.htm#39_sloka30">30 </a> <br>sa taṃ gṛhya nṛpaśreṣṭhaḥ sacivān idam abravīt<br>astam abhyeti savitā viṣād adya na me bhayam<br>स तं गृह्य नृपश्रेष्ठः सचिवान् इदम् अब्रवीत् <br>अस्तम् अभ्येति सविता विषाद् अद्य न मे भयम् </div>
<div class="sloka" id="39_sloka31"> <a href="39.htm#39_sloka31">31 </a> <br>satyavāg astu sa muniḥ kṛmiko māṃ daśatv ayam<br>takṣako nāma bhūtvā vai tathā parihṛtaṃ bhavet<br>सत्यवाग् अस्तु स मुनिः कृमिको मां दशत्व् अयम् <br>तक्षको नाम भूत्वा वै तथा परिहृतं भवेत् </div>
<div class="sloka" id="39_sloka32"> <a href="39.htm#39_sloka32">32 </a> <br>te cainam anvavartanta mantriṇaḥ kālacoditāḥ<br>evam uktvā sa rājendro grīvāyāṃ saṃniveśya ha<br>kṛmikaṃ prāhasat tūrṇaṃ mumūrṣur naṣṭacetanaḥ<br>ते चैनम् अन्ववर्तन्त मन्त्रिणः कालचोदिताः <br>एवम् उक्त्वा स राजेन्द्रो ग्रीवायां संनिवेश्य ह <br>कृमिकं प्राहसत् तूर्णं मुमूर्षुर् नष्टचेतनः </div></body></html>