<html><body><div class="sloka" id="3_sloka1"> <a href="3.htm#3_sloka1">1 </a> <br>[sūta]<br>janamejayaḥ pārikṣitaḥ saha bhrātṛbhiḥ kurukṣetre dīrghasattram upāste<br>tasya bhrātaras trayaḥ śrutasenograseno bhīmasena iti<br>[सूत] <br>जनमेजयः पारिक्षितः सह भ्रातृभिः कुरुक्षेत्रे दीर्घसत्त्रम् उपास्ते <br>तस्य भ्रातरस् त्रयः श्रुतसेनोग्रसेनो भीमसेन इति </div>
<div class="sloka" id="3_sloka2"> <a href="3.htm#3_sloka2">2 </a> <br>teṣu tat satram upāsīneṣu tatra śvābhyāgacchat sārameyaḥ<br>sajanamejayasya bhrātṛbhir abhihato rorūyamāṇo mātuḥ samīpam upāgacchat<br>तेषु तत् सत्रम् उपासीनेषु तत्र श्वाभ्यागच्छत् सारमेयः <br>सजनमेजयस्य भ्रातृभिर् अभिहतो रोरूयमाणो मातुः समीपम् उपागच्छत् </div>
<div class="sloka" id="3_sloka3"> <a href="3.htm#3_sloka3">3 </a> <br>taṃ mātā rorūyamāṇam uvāca<br>kiṃ rodiṣi<br>kenāsy abhihata iti<br>तं माता रोरूयमाणम् उवाच <br>किं रोदिषि <br>केनास्य् अभिहत इति </div>
<div class="sloka" id="3_sloka4"> <a href="3.htm#3_sloka4">4 </a> <br>sa evam ukto mātaraṃ pratyuvāca<br>janamejayasya bhrātṛbhir abhihato 'smīti<br>स एवम् उक्तो मातरं प्रत्युवाच <br>जनमेजयस्य भ्रातृभिर् अभिहतो 'स्मीति </div>
<div class="sloka" id="3_sloka5"> <a href="3.htm#3_sloka5">5 </a> <br>taṃ mātā pratyuvāca<br>vyaktaṃ tvayā tatrāparāddhaṃ yenāsy abhihata iti<br>तं माता प्रत्युवाच <br>व्यक्तं त्वया तत्रापराद्धं येनास्य् अभिहत इति </div>
<div class="sloka" id="3_sloka6"> <a href="3.htm#3_sloka6">6 </a> <br>sa tāṃ punar uvāca<br>nāparādhyāmi kiṃ cit<br>nāvekṣe havīṃṣi nāvaliha iti<br>स तां पुनर् उवाच <br>नापराध्यामि किं चित् <br>नावेक्षे हवींषि नावलिह इति </div>
<div class="sloka" id="3_sloka7"> <a href="3.htm#3_sloka7">7 </a> <br>tac chrutvā tasya mātā saramā putraśokārtā tat satram upāgacchad yatra sajanamejayaḥ saha bhrātṛbhir dīrghasatram upāste<br>तच् छ्रुत्वा तस्य माता सरमा पुत्रशोकार्ता तत् सत्रम् उपागच्छद् यत्र सजनमेजयः सह भ्रातृभिर् दीर्घसत्रम् उपास्ते </div>
<div class="sloka" id="3_sloka8"> <a href="3.htm#3_sloka8">8 </a> <br>sa tayā kruddhayā tatroktaḥ<br>ayaṃ me putro na kiṃ cid aparādhyati<br>kimartham abhihata iti<br>yasmāc cāyam abhihato 'napakārī tasmād adṛṣṭaṃ tvāṃ bhayam āgamiṣyatīti<br>स तया क्रुद्धया तत्रोक्तः <br>अयं मे पुत्रो न किं चिद् अपराध्यति <br>किमर्थम् अभिहत इति <br>यस्माच् चायम् अभिहतो 'नपकारी तस्माद् अदृष्टं त्वां भयम् आगमिष्यतीति </div>
<div class="sloka" id="3_sloka9"> <a href="3.htm#3_sloka9">9 </a> <br>sajanamejaya evam ukto deva śunyā saramayā dṛḍhaṃ saṃbhrānto viṣaṇṇaś cāsīt<br>सजनमेजय एवम् उक्तो देव शुन्या सरमया दृढं संभ्रान्तो विषण्णश् चासीत् </div>
<div class="sloka" id="3_sloka10"> <a href="3.htm#3_sloka10">10 </a> <br>sa tasmin satre samāpte hāstinapuraṃ pratyetya purohitam anurūpam anvicchamānaḥ paraṃ yatnam akarod yo me pāpakṛtyāṃ śamayed iti<br>स तस्मिन् सत्रे समाप्ते हास्तिनपुरं प्रत्येत्य पुरोहितम् अनुरूपम् अन्विच्छमानः परं यत्नम् अकरोद् यो मे पापकृत्यां शमयेद् इति </div>
<div class="sloka" id="3_sloka11"> <a href="3.htm#3_sloka11">11 </a> <br>sa kadā cin mṛgayāṃ yātaḥ pārikṣito janamejayaḥ kasmiṃś cit svaviṣayoddeśe āśramam apaśyat<br>स कदा चिन् मृगयां यातः पारिक्षितो जनमेजयः कस्मिंश् चित् स्वविषयोद्देशे आश्रमम् अपश्यत् </div>
<div class="sloka" id="3_sloka12"> <a href="3.htm#3_sloka12">12 </a> <br>tatra kaś cid ṛṣir āsāṃ cakre śrutaśravā nāma<br>tasyābhimataḥ putra āste somaśravā nāma<br>तत्र कश् चिद् ऋषिर् आसां चक्रे श्रुतश्रवा नाम <br>तस्याभिमतः पुत्र आस्ते सोमश्रवा नाम </div>
<div class="sloka" id="3_sloka13"> <a href="3.htm#3_sloka13">13 </a> <br>tasya taṃ putram abhigamya janamejayaḥ pārikṣitaḥ paurohityāya vavre<br>तस्य तं पुत्रम् अभिगम्य जनमेजयः पारिक्षितः पुरोहित्याय वव्रे </div>
<div class="sloka" id="3_sloka14"> <a href="3.htm#3_sloka14">14 </a> <br>sa namaskṛtya tam ṛṣim uvāca<br>bhagavann ayaṃ tava putro mama purohito 'stv iti<br>स नमस्कृत्य तम् ऋषिम् उवाच <br>भगवन्न् अयं तव पुत्रो मम पुरोहितो 'स्त्व् इति </div>
<div class="sloka" id="3_sloka15"> <a href="3.htm#3_sloka15">15 </a> <br>sa evam uktaḥ pratyuvāca<br>bho janamejaya putro 'yaṃ mama sarpyāṃ jātaḥ<br>mahātapasvī svādhyāyasaṃpanno mat tapo vīryasaṃbhṛto mac chukraṃ pītavatyās tasyāḥ kukṣau saṃvṛddhaḥ<br>samartho 'yaṃ bhavataḥ sarvāḥ pāpakṛtyāḥ śamayitum antareṇa mahādeva kṛtyām<br>asya tv ekam upāṃśu vratam<br>yad enaṃ kaś cid brāhmaṇaḥ kaṃ cid artham abhiyācet taṃ tasmai dadyād ayam<br>yady etad utsahase tato nayasvainam iti<br>स एवम् उक्तः प्रत्युवाच <br>भो जनमेजय पुत्रो 'यं मम सर्प्यां जातः <br>महातपस्वी स्वाध्यायसंपन्नो मत् तपो वीर्यसंभृतो मच् छुक्रं पीतवत्यास् तस्याः कुक्षु संवृद्धः <br>समर्थो 'यं भवतः सर्वाः पापकृत्याः शमयितुम् अन्तरेण महादेव कृत्याम् <br>अस्य त्व् एकम् उपांशु व्रतम् <br>यद् एनं कश् चिद् ब्राह्मणः कं चिद् अर्थम् अभियाचेत् तं तस्मै दद्याद् अयम् <br>यद्य् एतद् उत्सहसे ततो नयस्वैनम् इति </div>
<div class="sloka" id="3_sloka16"> <a href="3.htm#3_sloka16">16 </a> <br>tenaivam utko janamejayas taṃ pratyuvāca<br>bhagavaṃs tathā bhaviṣyatīti<br>तेनैवम् उत्को जनमेजयस् तं प्रत्युवाच <br>भगवंस् तथा भविष्यतीति </div>
<div class="sloka" id="3_sloka17"> <a href="3.htm#3_sloka17">17 </a> <br>sa taṃ purohitam upādāyopāvṛtto bhrātṝn uvāca<br>mayāyaṃ vṛta upādhyāyaḥ<br>yad ayaṃ brūyāt tat kāryam avicārayadbhir iti<br>स तं पुरोहितम् उपादायोपावृत्तो भ्रातঘन् उवाच <br>मयायं वृत उपाध्यायः <br>यद् अयं ब्रूयात् तत् कार्यम् अविचारयद्भिर् इति </div>
<div class="sloka" id="3_sloka18"> <a href="3.htm#3_sloka18">18 </a> <br>tenaivam uktā bhrātaras tasya tathā cakruḥ<br>sa tathā bhrātṝn saṃdiśya takṣaśilāṃ pratyabhipratasthe<br>taṃ ca deśaṃ vaśe sthāpayām āsa<br>तेनैवम् उक्ता भ्रातरस् तस्य तथा चक्रुः <br>स तथा भ्रातঘन् संदिश्य तक्षशिलां प्रत्यभिप्रतस्थे <br>तं च देशं वशे स्थापयाम् आस </div>
<div class="sloka" id="3_sloka19"> <a href="3.htm#3_sloka19">19 </a> <br>etasminn antare kaś cid ṛṣir dhaumyo nāmāyodaḥ<br>एतस्मिन्न् अन्तरे कश् चिद् ऋषिर् धुम्यो नामायोदः </div>
<div class="sloka" id="3_sloka20"> <a href="3.htm#3_sloka20">20 </a> <br>sa ekaṃ śiṣyam āruṇiṃ pāñcālyaṃ preṣayām āsa<br>gaccha kedārakhaṇḍaṃ badhāneti<br>स एकं शिष्यम् आरुणिं पाञ्चाल्यं प्रेषयाम् आस <br>गच्छ केदारखण्डं बधानेति </div>
<div class="sloka" id="3_sloka21"> <a href="3.htm#3_sloka21">21 </a> <br>sa upādhyāyena saṃdiṣṭa āruṇiḥ pāñcālyas tatra gatvā tat kedārakhaṇḍaṃ baddhuṃ nāśaknot<br>स उपाध्यायेन संदिष्ट आरुणिः पाञ्चाल्यस् तत्र गत्वा तत् केदारखण्डं बद्धुं नाशक्नोत् </div>
<div class="sloka" id="3_sloka22"> <a href="3.htm#3_sloka22">22 </a> <br>sa kliśyamāno 'paśyad upāyam<br>bhavatv evaṃ kariṣyāmīti<br>स क्लिश्यमानो 'पश्यद् उपायम् <br>भवत्व् एवं करिष्यामीति </div>
<div class="sloka" id="3_sloka23"> <a href="3.htm#3_sloka23">23 </a> <br>sa tatra saṃviveśa kedārakhaṇḍe<br>śayāne tasmiṃs tad udakaṃ tasthau<br>स तत्र संविवेश केदारखण्डे <br>शयाने तस्मिंस् तद् उदकं तस्थु </div>
<div class="sloka" id="3_sloka24"> <a href="3.htm#3_sloka24">24 </a> <br>tataḥ kadā cid upādhyāya āyodo dhaumyaḥ śiṣyān apṛcchat<br>kva āruṇiḥ pāñcālyo gata iti<br>ततः कदा चिद् उपाध्याय आयोदो धुम्यः शिष्यान् अपृच्छत् <br>क्व आरुणिः पाञ्चाल्यो गत इति </div>
<div class="sloka" id="3_sloka25"> <a href="3.htm#3_sloka25">25 </a> <br>te pratyūcuḥ<br>bhagavataiva preṣito gaccha kedārakhaṇḍaṃ badhāneti<br>ते प्रत्यूचुः <br>भगवतैव प्रेषितो गच्छ केदारखण्डं बधानेति </div>
<div class="sloka" id="3_sloka26"> <a href="3.htm#3_sloka26">26 </a> <br>sa evam uktas tāñ śiṣyān pratyuvāca<br>tasmāt sarve tatra gacchāmo yatra sa iti<br>स एवम् उक्तस् ताञ् शिष्यान् प्रत्युवाच <br>तस्मात् सर्वे तत्र गच्छामो यत्र स इति </div>
<div class="sloka" id="3_sloka27"> <a href="3.htm#3_sloka27">27 </a> <br>sa tatra gatvā tasyāhvānāya śabdaṃ cakāra<br>bho āruṇe pāñcālya kvāsi<br>vatsaihīti<br>स तत्र गत्वा तस्याह्वानाय शब्दं चकार <br>भो आरुणे पाञ्चाल्य क्वासि <br>वत्सैहीति </div>
<div class="sloka" id="3_sloka28"> <a href="3.htm#3_sloka28">28 </a> <br>sa tac chrutvā āruṇir upādhyāya vākyaṃ tasmāt kedārakhaṇḍāt sahasotthāya tam upādhyāyam upatasthe<br>provāca cainam<br>ayam asmy atra kedārakhaṇḍe niḥsaramāṇam udakam avāraṇīyaṃ saṃroddhuṃ saṃviṣṭo bhagavac chabdaṃ śrutvaiva sahasā vidārya kedārakhaṇḍaṃ bhagavantam upasthitaḥ<br>tad abhivādaye bhagavantam<br>ājñāpayatu bhavān<br>kiṃ karavāṇīti<br>स तच् छ्रुत्वा आरुणिर् उपाध्याय वाक्यं तस्मात् केदारखण्डात् सहसोत्थाय तम् उपाध्यायम् उपतस्थे <br>प्रोवाच चैनम् <br>अयम् अस्म्य् अत्र केदारखण्डे निःसरमाणम् उदकम् अवारणीयं संरोद्धुं संविष्टो भगवच् छब्दं श्रुत्वैव सहसा विदार्य केदारखण्डं भगवन्तम् उपस्थितः <br>तद् अभिवादये भगवन्तम् <br>आज्ञापयतु भवान् <br>किं करवाणीति </div>
<div class="sloka" id="3_sloka29"> <a href="3.htm#3_sloka29">29 </a> <br>tam upādhyāyo 'bravīt<br>yasmād bhavān kedārakhaṇḍam avadāryotthitas tasmād bhavān uddālaka eva nāmnā bhaviṣyatīti<br>तम् उपाध्यायो 'ब्रवीत् <br>यस्माद् भवान् केदारखण्डम् अवदार्योत्थितस् तस्माद् भवान् उद्दालक एव नाम्ना भविष्यतीति </div>
<div class="sloka" id="3_sloka30"> <a href="3.htm#3_sloka30">30 </a> <br>sa upādhyāyenānugṛhītaḥ<br>yasmāt tvayā madvaco 'nuṣṭhitaṃ tasmāc chreyo 'vāpsyasīti<br>sarve ca te vedāḥ pratibhāsyanti sarvāṇi ca dharmaśāstrāṇīti<br>स उपाध्यायेनानुगृहीतः <br>यस्मात् त्वया मद्वचो 'नुष्ठितं तस्माच् छ्रेयो 'वाप्स्यसीति <br>सर्वे च ते वेदाः प्रतिभास्यन्ति सर्वाणि च धर्मशास्त्राणीति </div>
<div class="sloka" id="3_sloka31"> <a href="3.htm#3_sloka31">31 </a> <br>sa evam ukta upādhyāyeneṣṭaṃ deśaṃ jagāma<br>स एवम् उक्त उपाध्यायेनेष्टं देशं जगाम </div>
<div class="sloka" id="3_sloka32"> <a href="3.htm#3_sloka32">32 </a> <br>athāparaḥ śiṣyas tasyaivāyodasya daumyasyopamanyur nāma<br>अथापरः शिष्यस् तस्यैवायोदस्य दुम्यस्योपमन्युर् नाम </div>
<div class="sloka" id="3_sloka33"> <a href="3.htm#3_sloka33">33 </a> <br>tam upādhyāyaḥ preṣayām āsa<br>vatsopamanyo gā rakṣasveti<br>तम् उपाध्यायः प्रेषयाम् आस <br>वत्सोपमन्यो गा रक्षस्वेति </div>
<div class="sloka" id="3_sloka34"> <a href="3.htm#3_sloka34">34 </a> <br>sa upādhyāya vacanād arakṣad gāḥ<br>sa cāhani gā rakṣitvā divasakṣaye 'bhyāgamyopādhyāyasyāgrataḥ sthitvā namaś cakre<br>स उपाध्याय वचनाद् अरक्षद् गाः <br>स चाहनि गा रक्षित्वा दिवसक्षये 'भ्यागम्योपाध्यायस्याग्रतः स्थित्वा नमश् चक्रे </div>
<div class="sloka" id="3_sloka35"> <a href="3.htm#3_sloka35">35 </a> <br>tam upādhyāyaḥ pīvānam apaśyat<br>uvāca cainam<br>vatsopamanyo kena vṛttiṃ kalpayasi<br>pīvān asi dṛḍham iti<br>तम् उपाध्यायः पीवानम् अपश्यत् <br>उवाच चैनम् <br>वत्सोपमन्यो केन वृत्तिं कल्पयसि <br>पीवान् असि दृढम् इति </div>
<div class="sloka" id="3_sloka36"> <a href="3.htm#3_sloka36">36 </a> <br>sa upādhyāyaṃ pratyuvāca<br>bhaikṣeṇa vṛttiṃ kalpayāmīti<br>स उपाध्यायं प्रत्युवाच <br>भैक्षेण वृत्तिं कल्पयामीति </div>
<div class="sloka" id="3_sloka37"> <a href="3.htm#3_sloka37">37 </a> <br>tam upādhyāyaḥ pratyuvāca<br>mamānivedya bhaikṣaṃ nopayoktavyam iti<br>तम् उपाध्यायः प्रत्युवाच <br>ममानिवेद्य भैक्षं नोपयोक्तव्यम् इति </div>
<div class="sloka" id="3_sloka38"> <a href="3.htm#3_sloka38">38 </a> <br>sa tathety uktvā punar arakṣad gāḥ<br>rakṣitvā cāgamya tathaivopādhyāyasyāgrataḥ sthitvā namaś cakre<br>स तथेत्य् उक्त्वा पुनर् अरक्षद् गाः <br>रक्षित्वा चागम्य तथैवोपाध्यायस्याग्रतः स्थित्वा नमश् चक्रे </div>
<div class="sloka" id="3_sloka39"> <a href="3.htm#3_sloka39">39 </a> <br>tam upādhyāyas tathāpi pīvānam eva dṛṣṭvovāca<br>vatsopamanyo sarvam aśeṣatas te bhaikṣaṃ gṛhṇāmi<br>kenedānīṃ vṛttiṃ kalpayasīti<br>तम् उपाध्यायस् तथापि पीवानम् एव दृष्ट्वोवाच <br>वत्सोपमन्यो सर्वम् अशेषतस् ते भैक्षं गृह्णामि <br>केनेदानीं वृत्तिं कल्पयसीति </div>
<div class="sloka" id="3_sloka40"> <a href="3.htm#3_sloka40">40 </a> <br>sa evam ukta upādhyāyena pratyuvāca<br>bhagavate nivedya pūrvam aparaṃ carāmi<br>tena vṛttiṃ kalpayāmīti<br>स एवम् उक्त उपाध्यायेन प्रत्युवाच <br>भगवते निवेद्य पूर्वम् अपरं चरामि <br>तेन वृत्तिं कल्पयामीति </div>
<div class="sloka" id="3_sloka41"> <a href="3.htm#3_sloka41">41 </a> <br>tam upādhyāyaḥ pratyuvāca<br>naiṣā nyāyyā guruvṛttiḥ<br>anyeṣām api vṛttyuparodhaṃ karoṣy evaṃ vartamānaḥ<br>lubdho 'sīti<br>तम् उपाध्यायः प्रत्युवाच <br>नैषा न्याय्या गुरुवृत्तिः <br>अन्येषाम् अपि वृत्त्युपरोधं करोष्य् एवं वर्तमानः <br>लुब्धो 'सीति </div>
<div class="sloka" id="3_sloka42"> <a href="3.htm#3_sloka42">42 </a> <br>sa tathety uktvā gā arakṣat<br>rakṣitvā ca punar upādhyāya gṛham āgamyopādhyāyasyāgrataḥ sthitvā namaś cakre<br>स तथेत्य् उक्त्वा गा अरक्षत् <br>रक्षित्वा च पुनर् उपाध्याय गृहम् आगम्योपाध्यायस्याग्रतः स्थित्वा नमश् चक्रे </div>
<div class="sloka" id="3_sloka43"> <a href="3.htm#3_sloka43">43 </a> <br>tam upādhyāyas tathāpi pīvānam eva dṛṣṭvā punar uvāca<br>ahaṃ te sarvaṃ bhaikṣaṃ gṛhṇāmi na cānyac carasi<br>pīvān asi<br>kena vṛttiṃ kalpayasīti<br>तम् उपाध्यायस् तथापि पीवानम् एव दृष्ट्वा पुनर् उवाच <br>अहं ते सर्वं भैक्षं गृह्णामि न चान्यच् चरसि <br>पीवान् असि <br>केन वृत्तिं कल्पयसीति </div>
<div class="sloka" id="3_sloka44"> <a href="3.htm#3_sloka44">44 </a> <br>sa upādhyāyaṃ pratyuvāca<br>bho etāsāṃ gavāṃ payasā vṛttiṃ kalpayāmīti<br>स उपाध्यायं प्रत्युवाच <br>भो एतासां गवां पयसा वृत्तिं कल्पयामीति </div>
<div class="sloka" id="3_sloka45"> <a href="3.htm#3_sloka45">45 </a> <br>tam upādhyāyaḥ pratyuvāca<br>naitan nyāyyaṃ paya upayoktuṃ bhavato mayānanujñātam iti<br>तम् उपाध्यायः प्रत्युवाच <br>नैतन् न्याय्यं पय उपयोक्तुं भवतो मयाननुज्ञातम् इति </div>
<div class="sloka" id="3_sloka46"> <a href="3.htm#3_sloka46">46 </a> <br>sa tatheti pratijñāya gā rakṣitvā punar upādhyāya gṛhān etya puror agrataḥ sthitvā namaś cakre<br>स तथेति प्रतिज्ञाय गा रक्षित्वा पुनर् उपाध्याय गृहान् एत्य पुरोर् अग्रतः स्थित्वा नमश् चक्रे </div>
<div class="sloka" id="3_sloka47"> <a href="3.htm#3_sloka47">47 </a> <br>tam upādhyāyaḥ pīvānam evāpaśyat<br>uvāca cainam<br>bhaikṣaṃ nāśnāsi na cānyac carasi<br>payo na pibasi<br>pīvān asi<br>kena vṛttiṃ kalpayasīti<br>तम् उपाध्यायः पीवानम् एवापश्यत् <br>उवाच चैनम् <br>भैक्षं नाश्नासि न चान्यच् चरसि <br>पयो न पिबसि <br>पीवान् असि <br>केन वृत्तिं कल्पयसीति </div>
<div class="sloka" id="3_sloka48"> <a href="3.htm#3_sloka48">48 </a> <br>sa evam ukta upādhyāyaṃ pratyuvāca<br>bhoḥ phenaṃ pibāmi yam ime vatsā mātṝṇāṃ stanaṃ pibanta udgirantīti<br>स एवम् उक्त उपाध्यायं प्रत्युवाच <br>भोः फेनं पिबामि यम् इमे वत्सा मातঘणां स्तनं पिबन्त उद्गिरन्तीति </div>
<div class="sloka" id="3_sloka49"> <a href="3.htm#3_sloka49">49 </a> <br>tam upādhyāyaḥ pratyuvāca<br>ete tvad anukampayā guṇavanto vatsāḥ prabhūtataraṃ phenam udgiranti<br>tad evam api vatsānāṃ vṛttyuparodhaṃ karoṣy evaṃ vartamānaḥ<br>phenam api bhavān na pātum arhatīti<br>तम् उपाध्यायः प्रत्युवाच <br>एते त्वद् अनुकम्पया गुणवन्तो वत्साः प्रभूततरं फेनम् उद्गिरन्ति <br>तद् एवम् अपि वत्सानां वृत्त्युपरोधं करोष्य् एवं वर्तमानः <br>फेनम् अपि भवान् न पातुम् अर्हतीति </div>
<div class="sloka" id="3_sloka50"> <a href="3.htm#3_sloka50">50 </a> <br>sa tatheti pratijñāya nirāhāras tā gā arakṣat<br>tathā pratiṣiddho bhaikṣaṃ nāśnāti na cānyac carati<br>payo na pibati<br>phenaṃ nopayuṅkte<br>स तथेति प्रतिज्ञाय निराहारस् ता गा अरक्षत् <br>तथा प्रतिषिद्धो भैक्षं नाश्नाति न चान्यच् चरति <br>पयो न पिबति <br>फेनं नोपयुङ्क्ते </div>
<div class="sloka" id="3_sloka51"> <a href="3.htm#3_sloka51">51 </a> <br>sa kadā cid araṇye kṣudhārto 'rkapatrāṇy abhakṣayat<br>स कदा चिद् अरण्ये क्षुधार्तो 'र्कपत्राण्य् अभक्षयत् </div>
<div class="sloka" id="3_sloka52"> <a href="3.htm#3_sloka52">52 </a> <br>sa tair arkapatrair bhakṣitaiḥ kṣāra kaṭūṣṇa vipākibhiś cakṣuṣy upahato 'ndho 'bhavat<br>so 'ndho 'pi caṅkramyamāṇaḥ kūpe 'patat<br>स तैर् अर्कपत्रैर् भक्षितैः क्षार कटूष्ण विपाकिभिश् चक्षुष्य् उपहतो 'न्धो 'भवत् <br>सो 'न्धो 'पि चङ्क्रम्यमाणः कूपे 'पतत् </div>
<div class="sloka" id="3_sloka53"> <a href="3.htm#3_sloka53">53 </a> <br>atha tasminn anāgacchaty upādhyāyaḥ śiṣyān avocat<br>mayopamanyuḥ sarvataḥ pratiṣiddhaḥ<br>sa niyataṃ kupitaḥ<br>tato nāgacchati ciragataś ceti<br>अथ तस्मिन्न् अनागच्छत्य् उपाध्यायः शिष्यान् अवोचत् <br>मयोपमन्युः सर्वतः प्रतिषिद्धः <br>स नियतं कुपितः <br>ततो नागच्छति चिरगतश् चेति </div>
<div class="sloka" id="3_sloka54"> <a href="3.htm#3_sloka54">54 </a> <br>sa evam uktvā gatvāraṇyam upamanyor āhvānaṃ cakre<br>bho upamanyo kvāsi<br>vatsaihīti<br>स एवम् उक्त्वा गत्वारण्यम् उपमन्योर् आह्वानं चक्रे <br>भो उपमन्यो क्वासि <br>वत्सैहीति </div>
<div class="sloka" id="3_sloka55"> <a href="3.htm#3_sloka55">55 </a> <br>sa tadāhvānam upādhyāyāc chrutvā pratyuvācoccaiḥ<br>ayam asmi bho upādhyāya kūpe patita iti<br>स तदाह्वानम् उपाध्यायाच् छ्रुत्वा प्रत्युवाचोच्चैः <br>अयम् अस्मि भो उपाध्याय कूपे पतित इति </div>
<div class="sloka" id="3_sloka56"> <a href="3.htm#3_sloka56">56 </a> <br>tam upādhyāyaḥ pratyuvāca<br>katham asi kūpe patita iti<br>तम् उपाध्यायः प्रत्युवाच <br>कथम् असि कूपे पतित इति </div>
<div class="sloka" id="3_sloka57"> <a href="3.htm#3_sloka57">57 </a> <br>sa taṃ pratyuvāca<br>arkapatrāṇi bhakṣayitvāndhī bhūto 'smi<br>ataḥ kūpe patita iti<br>स तं प्रत्युवाच <br>अर्कपत्राणि भक्षयित्वान्धी भूतो 'स्मि <br>अतः कूपे पतित इति </div>
<div class="sloka" id="3_sloka58"> <a href="3.htm#3_sloka58">58 </a> <br>tam upādhyāyaḥ pratyuvāca<br>aśvinau stuhi<br>tau tvāṃ cakṣuṣmantaṃ kariṣyato deva bhiṣajāv iti<br>तम् उपाध्यायः प्रत्युवाच <br>अश्विनु स्तुहि <br>तु त्वां चक्षुष्मन्तं करिष्यतो देव भिषजाव् इति </div>
<div class="sloka" id="3_sloka59"> <a href="3.htm#3_sloka59">59 </a> <br>sa evam ukta upādhyāyena stotuṃ pracakrame devāv aśvinau vāgbhir ṛgbhiḥ<br>स एवम् उक्त उपाध्यायेन स्तोतुं प्रचक्रमे देवाव् अश्विनु वाग्भिर् ऋग्भिः </div>
<div class="sloka" id="3_sloka60"> <a href="3.htm#3_sloka60">60 </a> <br>prapūrvagau pūrvajau citrabhānū; girā vā śaṃsāmi tapanāv anantau<br>divyau suparṇau virajau vimānāv; adhikṣiyantau bhuvanāni viśvā<br>प्रपूर्वगु पूर्वजु चित्रभानू; गिरा वा शंसामि तपनाव् अनन्तु <br>दिव्यु सुपर्णु विरजु विमानाव्; अधिक्षियन्तु भुवनानि विश्वा </div>
<div class="sloka" id="3_sloka61"> <a href="3.htm#3_sloka61">61 </a> <br>hiraṇmayau śakunī sāmparāyau; nāsatya dasrau sunasau vaijayantau<br>śukraṃ vayantau tarasā suvemāv; abhi vyayantāv asitaṃ vivasvat<br>हिरण्मयु शकुनी साम्परायु; नासत्य दस्रु सुनसु वैजयन्तु <br>शुक्रं वयन्तु तरसा सुवेमाव्; अभि व्ययन्ताव् असितं विवस्वत् </div>
<div class="sloka" id="3_sloka62"> <a href="3.htm#3_sloka62">62 </a> <br>grastāṃ suparṇasya balena vartikām; amuñcatām aśvinau saubhagāya<br>tāvat suvṛttāv anamanta māyayā; sattamā gā aruṇā udāvahan<br>ग्रस्तां सुपर्णस्य बलेन वर्तिकाम्; अमुञ्चताम् अश्विनु सुभगाय <br>तावत् सुवृत्ताव् अनमन्त मायया; सत्तमा गा अरुणा उदावहन् </div>
<div class="sloka" id="3_sloka63"> <a href="3.htm#3_sloka63">63 </a> <br>ṣaṣṭiś ca gāvas triśatāś ca dhenava; ekaṃ vatsaṃ suvate taṃ duhanti<br>nānā goṣṭhā vihitā ekadohanās; tāv aśvinau duhato gharmam ukthyam<br>षष्टिश् च गावस् त्रिशताश् च धेनव; एकं वत्सं सुवते तं दुहन्ति <br>नाना गोष्ठा विहिता एकदोहनास्; ताव् अश्विनु दुहतो घर्मम् उक्थ्यम् </div>
<div class="sloka" id="3_sloka64"> <a href="3.htm#3_sloka64">64 </a> <br>ekāṃ nābhiṃ saptaśatā arāḥ śritāḥ; pradhiṣv anyā viṃśatir arpitā arāḥ<br>anemi cakraṃ parivartate 'jaraṃ; māyāśvinau samanakti carṣaṇī<br>एकां नाभिं सप्तशता अराः श्रिताः; प्रधिष्व् अन्या विंशतिर् अर्पिता अराः <br>अनेमि चक्रं परिवर्तते 'जरं; मायाश्विनु समनक्ति चर्षणी </div>
<div class="sloka" id="3_sloka65"> <a href="3.htm#3_sloka65">65 </a> <br>ekaṃ cakraṃ vartate dvādaśāraṃ; pradhi ṣaṇ ṇābhim ekākṣam amṛtasya dhāraṇam<br>yasmin devā adhi viśve viṣaktās; tāv aśvinau muñcato mā viṣīdatam<br>एकं चक्रं वर्तते द्वादशारं; प्रधि षण् णाभिम् एकाक्षम् अमृतस्य धारणम् <br>यस्मिन् देवा अधि विश्वे विषक्तास्; ताव् अश्विनु मुञ्चतो मा विषीदतम् </div>
<div class="sloka" id="3_sloka66"> <a href="3.htm#3_sloka66">66 </a> <br>aśvināv indram amṛtaṃ vṛttabhūyau; tirodhattām aśvinau dāsapatnī<br>bhittvā girim aśvinau gām udācarantau; tad vṛṣṭam ahnā prathitā valasya<br>अश्विनाव् इन्द्रम् अमृतं वृत्तभूयु; तिरोधत्ताम् अश्विनु दासपत्नी <br>भित्त्वा गिरिम् अश्विनु गाम् उदाचरन्तु; तद् वृष्टम् अह्ना प्रथिता वलस्य </div>
<div class="sloka" id="3_sloka67"> <a href="3.htm#3_sloka67">67 </a> <br>yuvāṃ diśo janayatho daśāgre; samānaṃ mūrdhni rathayā viyanti<br>tāsāṃ yātam ṛṣayo 'nuprayānti; devā manuṣyāḥ kṣitim ācaranti<br>युवां दिशो जनयथो दशाग्रे; समानं मूर्ध्नि रथया वियन्ति <br>तासां यातम् ऋषयो 'नुप्रयान्ति; देवा मनुष्याः क्षितिम् आचरन्ति </div>
<div class="sloka" id="3_sloka68"> <a href="3.htm#3_sloka68">68 </a> <br>yuvāṃ varṇān vikurutho viśvarūpāṃs; te 'dhikṣiyanti bhuvanāni viśvā<br>te bhānavo 'py anusṛtāś caranti; devā manuṣyāḥ kṣitim ācaranti<br>युवां वर्णान् विकुरुथो विश्वरूपांस्; ते 'धिक्षियन्ति भुवनानि विश्वा <br>ते भानवो 'प्य् अनुसृताश् चरन्ति; देवा मनुष्याः क्षितिम् आचरन्ति </div>
<div class="sloka" id="3_sloka69"> <a href="3.htm#3_sloka69">69 </a> <br>tau nāsatyāv aśvināv āmahe vāṃ; srajaṃ ca yāṃ bibhṛthaḥ puṣkarasya<br>tau nāsatyāv amṛtāvṛtāvṛdhāv; ṛte devās tat prapadena sūte<br>तु नासत्याव् अश्विनाव् आमहे वां; स्रजं च यां बिभृथः पुष्करस्य <br>तु नासत्याव् अमृतावृतावृधाव्; ऋते देवास् तत् प्रपदेन सूते </div>
<div class="sloka" id="3_sloka70"> <a href="3.htm#3_sloka70">70 </a> <br>mukhena garbhaṃ labhatāṃ yuvānau; gatāsur etat prapadena sūte<br>sadyo jāto mātaram atti garbhas tāv; aśvinau muñcatho jīvase gāḥ<br>मुखेन गर्भं लभतां युवानु; गतासुर् एतत् प्रपदेन सूते <br>सद्यो जातो मातरम् अत्ति गर्भस् ताव्; अश्विनु मुञ्चथो जीवसे गाः </div>
<div class="sloka" id="3_sloka71"> <a href="3.htm#3_sloka71">71 </a> <br>evaṃ tenābhiṣṭutāv aśvināv ājagmatuḥ<br>āhatuś cainam<br>prītau svaḥ<br>eṣa te 'pūpaḥ<br>aśānainam iti<br>एवं तेनाभिष्टुताव् अश्विनाव् आजग्मतुः <br>आहतुश् चैनम् <br>प्रीतु स्वः <br>एष ते 'पूपः <br>अशानैनम् इति </div>
<div class="sloka" id="3_sloka72"> <a href="3.htm#3_sloka72">72 </a> <br>sa evam utaḥ pratyuvāca<br>nānṛtam ūcatur bhavantau<br>na tv aham etam apūpam upayoktum utsahe anivedya gurava iti<br>स एवम् उतः प्रत्युवाच <br>नानृतम् ऊचतुर् भवन्तु <br>न त्व् अहम् एतम् अपूपम् उपयोक्तुम् उत्सहे अनिवेद्य गुरव इति </div>
<div class="sloka" id="3_sloka73"> <a href="3.htm#3_sloka73">73 </a> <br>tatas tam aśvināv ūcatuḥ<br>āvābhyāṃ purastād bhavata upādhyāyenaivam evābhiṣṭutābhyām apūpaḥ prītābhyāṃ dattaḥ<br>upayuktaś ca sa tenānivedya gurave<br>tvam api tathaiva kuruṣva yathā kṛtam upādhyāyeneti<br>ततस् तम् अश्विनाव् ऊचतुः <br>आवाभ्यां पुरस्ताद् भवत उपाध्यायेनैवम् एवाभिष्टुताभ्याम् अपूपः प्रीताभ्यां दत्तः <br>उपयुक्तश् च स तेनानिवेद्य गुरवे <br>त्वम् अपि तथैव कुरुष्व यथा कृतम् उपाध्यायेनेति </div>
<div class="sloka" id="3_sloka74"> <a href="3.htm#3_sloka74">74 </a> <br>sa evam uktaḥ punar eva pratyuvācaitau<br>pratyanunaye bhavantāv aśvinau<br>notsahe 'ham anivedyopādhyāyāyopayoktum iti<br>स एवम् उक्तः पुनर् एव प्रत्युवाचैतु <br>प्रत्यनुनये भवन्ताव् अश्विनु <br>नोत्सहे 'हम् अनिवेद्योपाध्यायायोपयोक्तुम् इति </div>
<div class="sloka" id="3_sloka75"> <a href="3.htm#3_sloka75">75 </a> <br>tam aśvināv āhatuḥ<br>prītau svas tavānayā guruvṛttyā<br>upādhyāyasya te kārṣṇāyasā dantāḥ<br>bhavato hiraṇmayā bhaviṣyanti<br>cakṣuṣmāṃś ca bhaviṣyasi<br>śreyaś cāvāpsyasīti<br>तम् अश्विनाव् आहतुः <br>प्रीतु स्वस् तवानया गुरुवृत्त्या <br>उपाध्यायस्य ते कार्ष्णायसा दन्ताः <br>भवतो हिरण्मया भविष्यन्ति <br>चक्षुष्मांश् च भविष्यसि <br>श्रेयश् चावाप्स्यसीति </div>
<div class="sloka" id="3_sloka76"> <a href="3.htm#3_sloka76">76 </a> <br>sa evam ukto 'śvibhyāṃ labdhacakṣur upādhyāya sakāśam āgamyopādhyāyam abhivādyācacakṣe<br>sa cāsya prītimān abhūt<br>स एवम् उक्तो 'श्विभ्यां लब्धचक्षुर् उपाध्याय सकाशम् आगम्योपाध्यायम् अभिवाद्याचचक्षे <br>स चास्य प्रीतिमान् अभूत् </div>
<div class="sloka" id="3_sloka77"> <a href="3.htm#3_sloka77">77 </a> <br>āha cainam<br>yathāśvināv āhatus tathā tvaṃ śreyo 'vāpsyasīti<br>sarve ca te vedāḥ pratibhāsyantīti<br>आह चैनम् <br>यथाश्विनाव् आहतुस् तथा त्वं श्रेयो 'वाप्स्यसीति <br>सर्वे च ते वेदाः प्रतिभास्यन्तीति </div>
<div class="sloka" id="3_sloka78"> <a href="3.htm#3_sloka78">78 </a> <br>eṣā tasyāpi parīkṣopamanyoḥ<br>एषा तस्यापि परीक्षोपमन्योः </div>
<div class="sloka" id="3_sloka79"> <a href="3.htm#3_sloka79">79 </a> <br>athāparaḥ śiṣyas tasyaivāyodasya dhaumyasya vedo nāma<br>अथापरः शिष्यस् तस्यैवायोदस्य धुम्यस्य वेदो नाम </div>
<div class="sloka" id="3_sloka80"> <a href="3.htm#3_sloka80">80 </a> <br>tam upādhyāyaḥ saṃdideśa<br>vatsa veda ihāsyatām<br>bhavatā madgṛhe kaṃ cit kālaṃ śuśrūṣamāṇena bhavitavyam<br>śreyas te bhaviṣyatīti<br>तम् उपाध्यायः संदिदेश <br>वत्स वेद इहास्यताम् <br>भवता मद्गृहे कं चित् कालं शुश्रूषमाणेन भवितव्यम् <br>श्रेयस् ते भविष्यतीति </div>
<div class="sloka" id="3_sloka81"> <a href="3.htm#3_sloka81">81 </a> <br>sa tathety uktvā guru kule dīrghakālaṃ guruśuśrūṣaṇaparo 'vasat<br>gaur iva nityaṃ guruṣu dhūrṣu niyujyamānaḥ śītoṣṇakṣut tṛṣṇā duḥkhasahaḥ sarvatrāpratikūlaḥ<br>स तथेत्य् उक्त्वा गुरु कुले दीर्घकालं गुरुशुश्रूषणपरो 'वसत् <br>गुर् इव नित्यं गुरुषु धूर्षु नियुज्यमानः शीतोष्णक्षुत् तृष्णा दुःखसहः सर्वत्राप्रतिकूलः </div>
<div class="sloka" id="3_sloka82"> <a href="3.htm#3_sloka82">82 </a> <br>tasya mahatā kālena guruḥ paritoṣaṃ jagāma<br>tatparitoṣāc ca śreyaḥ sarvajñatāṃ cāvāpa<br>eṣā tasyāpi parīkṣā vedasya<br>तस्य महता कालेन गुरुः परितोषं जगाम <br>तत्परितोषाच् च श्रेयः सर्वज्ञतां चावाप <br>एषा तस्यापि परीक्षा वेदस्य </div>
<div class="sloka" id="3_sloka83"> <a href="3.htm#3_sloka83">83 </a> <br>sa upādhyāyenānujñātaḥ samāvṛttas tasmād guru kulavāsād gṛhāśramaṃ pratyapadyata<br>tasyāpi svagṛhe vasatas trayaḥ śiṣyā babhūvuḥ<br>स उपाध्यायेनानुज्ञातः समावृत्तस् तस्माद् गुरु कुलवासाद् गृहाश्रमं प्रत्यपद्यत <br>तस्यापि स्वगृहे वसतस् त्रयः शिष्या बभूवुः </div>
<div class="sloka" id="3_sloka84"> <a href="3.htm#3_sloka84">84 </a> <br>sa śiṣyān na kiṃ cid uvāca<br>karma vā kriyatāṃ guruśuśrūṣā veti<br>duḥkhābhijño hi guru kulavāsasya śiṣyān parikleśena yojayituṃ neyeṣa<br>स शिष्यान् न किं चिद् उवाच <br>कर्म वा क्रियतां गुरुशुश्रूषा वेति <br>दुःखाभिज्ञो हि गुरु कुलवासस्य शिष्यान् परिक्लेशेन योजयितुं नेयेष </div>
<div class="sloka" id="3_sloka85"> <a href="3.htm#3_sloka85">85 </a> <br>atha kasya cit kālasya vedaṃ brāhmaṇaṃ janamejayaḥ pauṣyaś ca kṣatriyāv upetyopādhyāyaṃ varayāṃ cakratuḥ<br>अथ कस्य चित् कालस्य वेदं ब्राह्मणं जनमेजयः पुष्यश् च क्षत्रियाव् उपेत्योपाध्यायं वरयां चक्रतुः </div>
<div class="sloka" id="3_sloka86"> <a href="3.htm#3_sloka86">86 </a> <br>sa kadā cid yājya kāryeṇābhiprasthita uttaṅkaṃ nāma śiṣyaṃ niyojayām āsa<br>bho uttaṅka yat kiṃ cid asmad gṛhe parihīyate yad icchāmy aham aparihīṇaṃ bhavatā kriyamāṇam iti<br>स कदा चिद् याज्य कार्येणाभिप्रस्थित उत्तङ्कं नाम शिष्यं नियोजयाम् आस <br>भो उत्तङ्क यत् किं चिद् अस्मद् गृहे परिहीयते यद् इच्छाम्य् अहम् अपरिहीणं भवता क्रियमाणम् इति </div>
<div class="sloka" id="3_sloka87"> <a href="3.htm#3_sloka87">87 </a> <br>sa evaṃ pratisamādiśyottaṅkaṃ vedaḥ pravāsaṃ jagāma<br>स एवं प्रतिसमादिश्योत्तङ्कं वेदः प्रवासं जगाम </div>
<div class="sloka" id="3_sloka88"> <a href="3.htm#3_sloka88">88 </a> <br>athottaṅko guruśuśrūṣur guru niyogam anutiṣṭhamānas tatra guru kule vasati sma<br>अथोत्तङ्को गुरुशुश्रूषुर् गुरु नियोगम् अनुतिष्ठमानस् तत्र गुरु कुले वसति स्म </div>
<div class="sloka" id="3_sloka89"> <a href="3.htm#3_sloka89">89 </a> <br>sa vasaṃs tatropādhyāya strībhiḥ sahitābhir āhūyoktaḥ<br>upādhyāyinī te ṛtumatī<br>upādhyāyaś ca proṣitaḥ<br>asyā yathāyam ṛtur vandhyo na bhavati tathā kriyatām<br>etad viṣīdatīti<br>स वसंस् तत्रोपाध्याय स्त्रीभिः सहिताभिर् आहूयोक्तः <br>उपाध्यायिनी ते ऋतुमती <br>उपाध्यायश् च प्रोषितः <br>अस्या यथायम् ऋतुर् वन्ध्यो न भवति तथा क्रियताम् <br>एतद् विषीदतीति </div>
<div class="sloka" id="3_sloka90"> <a href="3.htm#3_sloka90">90 </a> <br>sa evam uktas tāḥ striyaḥ pratyuvāca<br>na mayā strīṇāṃ vacanād idam akāryaṃ kāryam<br>na hy aham upādhyāyena saṃdiṣṭaḥ<br>akāryam api tvayā kāryam iti<br>स एवम् उक्तस् ताः स्त्रियः प्रत्युवाच <br>न मया स्त्रीणां वचनाद् इदम् अकार्यं कार्यम् <br>न ह्य् अहम् उपाध्यायेन संदिष्टः <br>अकार्यम् अपि त्वया कार्यम् इति </div>
<div class="sloka" id="3_sloka91"> <a href="3.htm#3_sloka91">91 </a> <br>tasya punar upādhyāyaḥ kālāntareṇa gṛhān upajagāma tasmāt pravāsāt<br>sa tadvṛttaṃ tasyāśeṣam upalabhya prītimān abhūt<br>तस्य पुनर् उपाध्यायः कालान्तरेण गृहान् उपजगाम तस्मात् प्रवासात् <br>स तद्वृत्तं तस्याशेषम् उपलभ्य प्रीतिमान् अभूत् </div>
<div class="sloka" id="3_sloka92"> <a href="3.htm#3_sloka92">92 </a> <br>uvāca cainam<br>vatsottaṅka kiṃ te priyaṃ karavāṇīti<br>dharmato hi śuśrūṣito 'smi bhavatā<br>tena prītiḥ paraspareṇa nau saṃvṛddhā<br>tad anujāne bhavantam<br>sarvām eva siddhiṃ prāpsyasi<br>gamyatām iti<br>उवाच चैनम् <br>वत्सोत्तङ्क किं ते प्रियं करवाणीति <br>धर्मतो हि शुश्रूषितो 'स्मि भवता <br>तेन प्रीतिः परस्परेण नु संवृद्धा <br>तद् अनुजाने भवन्तम् <br>सर्वाम् एव सिद्धिं प्राप्स्यसि <br>गम्यताम् इति </div>
<div class="sloka" id="3_sloka93"> <a href="3.htm#3_sloka93">93 </a> <br>sa evam uktaḥ pratyuvāca<br>kiṃ te priyaṃ karavāṇīti<br>evaṃ hy āhuḥ<br>स एवम् उक्तः प्रत्युवाच <br>किं ते प्रियं करवाणीति <br>एवं ह्य् आहुः </div>
<div class="sloka" id="3_sloka94"> <a href="3.htm#3_sloka94">94 </a> <br>yaś cādharmeṇa vibrūyād yaś cādharmeṇa pṛcchati<br>यश् चाधर्मेण विब्रूयाद् यश् चाधर्मेण पृच्छति </div>
<div class="sloka" id="3_sloka95"> <a href="3.htm#3_sloka95">95 </a> <br>tayor anyataraḥ praiti vidveṣaṃ cādhigacchati<br>so 'ham anujñāto bhavatā icchāmīṣṭaṃ te gurvartham upahartum iti<br>तयोर् अन्यतरः प्रैति विद्वेषं चाधिगच्छति <br>सो 'हम् अनुज्ञातो भवता इच्छामीष्टं ते गुर्वर्थम् उपहर्तुम् इति </div>
<div class="sloka" id="3_sloka96"> <a href="3.htm#3_sloka96">96 </a> <br>tenaivam ukta upādhyāyaḥ pratyuvāca<br>vatsottaṅka uṣyatāṃ tāvad iti<br>तेनैवम् उक्त उपाध्यायः प्रत्युवाच <br>वत्सोत्तङ्क उष्यतां तावद् इति </div>
<div class="sloka" id="3_sloka97"> <a href="3.htm#3_sloka97">97 </a> <br>sa kadā cit tam upādhyāyam āhottaṅkaḥ<br>ājñāpayatu bhavān<br>kiṃ te priyam upaharāmi gurvartham iti<br>स कदा चित् तम् उपाध्यायम् आहोत्तङ्कः <br>आज्ञापयतु भवान् <br>किं ते प्रियम् उपहरामि गुर्वर्थम् इति </div>
<div class="sloka" id="3_sloka98"> <a href="3.htm#3_sloka98">98 </a> <br>tam upādhyāyaḥ pratyuvāca<br>vatsottaṅka bahuśo māṃ codayasi gurvartham upahareyam iti<br>tad gaccha<br>enāṃ praviśyopādhyāyanīṃ pṛccha kim upaharāmīti<br>eṣā yad bravīti tad upaharasveti<br>तम् उपाध्यायः प्रत्युवाच <br>वत्सोत्तङ्क बहुशो मां चोदयसि गुर्वर्थम् उपहरेयम् इति <br>तद् गच्छ <br>एनां प्रविश्योपाध्यायनीं पृच्छ किम् उपहरामीति <br>एषा यद् ब्रवीति तद् उपहरस्वेति </div>
<div class="sloka" id="3_sloka99"> <a href="3.htm#3_sloka99">99 </a> <br>sa evam uktopādhyāyenopādhyāyinīm apṛcchat<br>bhavaty upādhyāyenāsmy anujñāto gṛhaṃ gantum<br>tad icchāmīṣṭaṃ te gurvartham upahṛtyānṛṇo gantum<br>tad ājñāpayatu bhavatī<br>kim upaharāmi gurvartham iti<br>स एवम् उक्तोपाध्यायेनोपाध्यायिनीम् अपृच्छत् <br>भवत्य् उपाध्यायेनास्म्य् अनुज्ञातो गृहं गन्तुम् <br>तद् इच्छामीष्टं ते गुर्वर्थम् उपहृत्यानृणो गन्तुम् <br>तद् आज्ञापयतु भवती <br>किम् उपहरामि गुर्वर्थम् इति </div>
<div class="sloka" id="3_sloka100"> <a href="3.htm#3_sloka100">100 </a> <br>saivam uktopādhyāyiny uttaṅkaṃ pratyuvāca<br>gaccha pauṣyaṃ rājānam<br>bhikṣasva tasya kṣatriyayā pinaddhe kuṇḍale<br>te ānayasva<br>itaś caturthe 'hani puṇyakaṃ bhavitā<br>tābhyām ābaddhābhyāṃ brāhmaṇān pariveṣṭum icchāmi<br>śobhamānā yathā tābhyāṃ kuṇḍalābhyāṃ tasminn ahani saṃpādayasva<br>śreyo hi te syāt kṣaṇaṃ kurvata iti<br>सैवम् उक्तोपाध्यायिन्य् उत्तङ्कं प्रत्युवाच <br>गच्छ पुष्यं राजानम् <br>भिक्षस्व तस्य क्षत्रियया पिनद्धे कुण्डले <br>ते आनयस्व <br>इतश् चतुर्थे 'हनि पुण्यकं भविता <br>ताभ्याम् आबद्धाभ्यां ब्राह्मणान् परिवेष्टुम् इच्छामि <br>शोभमाना यथा ताभ्यां कुण्डलाभ्यां तस्मिन्न् अहनि संपादयस्व <br>श्रेयो हि ते स्यात् क्षणं कुर्वत इति </div>
<div class="sloka" id="3_sloka101"> <a href="3.htm#3_sloka101">101 </a> <br>sa evam ukta upādhyāyinyā prātiṣṭhatottaṅkaḥ<br>sa pathi gacchann apaśyad ṛṣabham atipramāṇaṃ tam adhirūḍhaṃ ca puruṣam atipramāṇam eva<br>स एवम् उक्त उपाध्यायिन्या प्रातिष्ठतोत्तङ्कः <br>स पथि गच्छन्न् अपश्यद् ऋषभम् अतिप्रमाणं तम् अधिरूढं च पुरुषम् अतिप्रमाणम् एव </div>
<div class="sloka" id="3_sloka102"> <a href="3.htm#3_sloka102">102 </a> <br>sa puruṣa uttaṅkam abhyabhāṣata<br>uttaṅkaitat purīṣam asya ṛṣabhasya bhakṣasveti<br>स पुरुष उत्तङ्कम् अभ्यभाषत <br>उत्तङ्कैतत् पुरीषम् अस्य ऋषभस्य भक्षस्वेति </div>
<div class="sloka" id="3_sloka103"> <a href="3.htm#3_sloka103">103 </a> <br>sa evam ukto naicchati<br>स एवम् उक्तो नैच्छति </div>
<div class="sloka" id="3_sloka104"> <a href="3.htm#3_sloka104">104 </a> <br>tam āha puruṣo bhūyaḥ<br>bhakṣayasvottaṅka<br>mā vicāraya<br>upādhyāyenāpi te bhakṣitaṃ pūrvam iti<br>तम् आह पुरुषो भूयः <br>भक्षयस्वोत्तङ्क <br>मा विचारय <br>उपाध्यायेनापि ते भक्षितं पूर्वम् इति </div>
<div class="sloka" id="3_sloka105"> <a href="3.htm#3_sloka105">105 </a> <br>sa evam ukto bāḍham ity uktvā tadā tad ṛṣabhasya purīṣaṃ mūtraṃ ca bhakṣayitvottaṅkaḥ pratasthe yatra sa kṣatriyaḥ pauṣyaḥ<br>स एवम् उक्तो बाढम् इत्य् उक्त्वा तदा तद् ऋषभस्य पुरीषं मूत्रं च भक्षयित्वोत्तङ्कः प्रतस्थे यत्र स क्षत्रियः पुष्यः </div>
<div class="sloka" id="3_sloka106"> <a href="3.htm#3_sloka106">106 </a> <br>tam upetyāpaśyad uttaṅka āsīnam<br>sa tam upetyāśīrbhir abhinandyovāca<br>arthī bhavantam upagato 'smīti<br>तम् उपेत्यापश्यद् उत्तङ्क आसीनम् <br>स तम् उपेत्याशीर्भिर् अभिनन्द्योवाच <br>अर्थी भवन्तम् उपगतो 'स्मीति </div>
<div class="sloka" id="3_sloka107"> <a href="3.htm#3_sloka107">107 </a> <br>sa enam abhivādyovāca<br>bhagavan pauṣyaḥ khalv aham<br>kiṃ karavāṇīti<br>स एनम् अभिवाद्योवाच <br>भगवन् पुष्यः खल्व् अहम् <br>किं करवाणीति </div>
<div class="sloka" id="3_sloka108"> <a href="3.htm#3_sloka108">108 </a> <br>tam uvācottaṅkaḥ<br>gurvarthe kuṇḍalābhyām arthy āgato 'smīti ye te kṣatriyayā pinaddhe kuṇḍale te bhavān dātum arhatīti<br>तम् उवाचोत्तङ्कः <br>गुर्वर्थे कुण्डलाभ्याम् अर्थ्य् आगतो 'स्मीति ये ते क्षत्रियया पिनद्धे कुण्डले ते भवान् दातुम् अर्हतीति </div>
<div class="sloka" id="3_sloka109"> <a href="3.htm#3_sloka109">109 </a> <br>taṃ pauṣyaḥ pratyuvāca<br>praviśyāntaḥpuraṃ kṣatriyā yācyatām iti<br>तं पुष्यः प्रत्युवाच <br>प्रविश्यान्तःपुरं क्षत्रिया याच्यताम् इति </div>
<div class="sloka" id="3_sloka110"> <a href="3.htm#3_sloka110">110 </a> <br>sa tenaivam uktaḥ praviśyāntaḥpuraṃ kṣatriyāṃ nāpaśyat<br>स तेनैवम् उक्तः प्रविश्यान्तःपुरं क्षत्रियां नापश्यत् </div>
<div class="sloka" id="3_sloka111"> <a href="3.htm#3_sloka111">111 </a> <br>sa pauṣyaṃ punar uvāca<br>na yuktaṃ bhavatā vayam anṛtenopacaritum<br>na hi te kṣatriyāntaḥpure saṃnihitā<br>naināṃ paśyāmīti<br>स पुष्यं पुनर् उवाच <br>न युक्तं भवता वयम् अनृतेनोपचरितुम् <br>न हि ते क्षत्रियान्तःपुरे संनिहिता <br>नैनां पश्यामीति </div>
<div class="sloka" id="3_sloka112"> <a href="3.htm#3_sloka112">112 </a> <br>sa evam uktaḥ pauṣyas taṃ pratyuvāca<br>saṃprati bhavān ucchiṣṭaḥ<br>smara tāvat<br>na hi sā kṣatriyā ucchiṣṭenāśucinā vā śakyā draṣṭum<br>pativratātvād eṣā nāśucer darśanam upaitīti<br>स एवम् उक्तः पुष्यस् तं प्रत्युवाच <br>संप्रति भवान् उच्छिष्टः <br>स्मर तावत् <br>न हि सा क्षत्रिया उच्छिष्टेनाशुचिना वा शक्या द्रष्टुम् <br>पतिव्रतात्वाद् एषा नाशुचेर् दर्शनम् उपैतीति </div>
<div class="sloka" id="3_sloka113"> <a href="3.htm#3_sloka113">113 </a> <br>athaivam ukta uttaṅkaḥ smṛtvovāca<br>asti khalu mayocchiṣṭenopaspṛṣṭaṃ śīghraṃ gacchatā ceti<br>अथैवम् उक्त उत्तङ्कः स्मृत्वोवाच <br>अस्ति खलु मयोच्छिष्टेनोपस्पृष्टं शीघ्रं गच्छता चेति </div>
<div class="sloka" id="3_sloka114"> <a href="3.htm#3_sloka114">114 </a> <br>taṃ pauṣyaḥ pratyuvāca<br>etat tad evaṃ hi<br>na gacchatopaspṛṣṭaṃ bhavati na sthiteneti<br>तं पुष्यः प्रत्युवाच <br>एतत् तद् एवं हि <br>न गच्छतोपस्पृष्टं भवति न स्थितेनेति </div>
<div class="sloka" id="3_sloka115"> <a href="3.htm#3_sloka115">115 </a> <br>athottaṅkas tathety uktvā prāṅmukha upaviśya suprakṣālita pāṇipādavadano 'śabdābhir hṛdayaṃgamābhir adbhir upaspṛśya triḥ pītvā dviḥ pramṛjya khāny adbhir upaspṛśyāntaḥpuraṃ praviśya tāṃ kṣatriyām apaśyat<br>अथोत्तङ्कस् तथेत्य् उक्त्वा प्राङ्मुख उपविश्य सुप्रक्षालित पाणिपादवदनो 'शब्दाभिर् हृदयंगमाभिर् अद्भिर् उपस्पृश्य त्रिः पीत्वा द्विः प्रमृज्य खान्य् अद्भिर् उपस्पृश्यान्तःपुरं प्रविश्य तां क्षत्रियाम् अपश्यत् </div>
<div class="sloka" id="3_sloka116"> <a href="3.htm#3_sloka116">116 </a> <br>sā ca dṛṣṭvaivottaṅkam abhyutthāyābhivādyovāca<br>svāgataṃ te bhagavan<br>ājñāpaya kiṃ karavāṇīti<br>सा च दृष्ट्वैवोत्तङ्कम् अभ्युत्थायाभिवाद्योवाच <br>स्वागतं ते भगवन् <br>आज्ञापय किं करवाणीति </div>
<div class="sloka" id="3_sloka117"> <a href="3.htm#3_sloka117">117 </a> <br>sa tām uvāca<br>ete kuṇḍale gurvarthaṃ me bhikṣite dātum arhasīti<br>स ताम् उवाच <br>एते कुण्डले गुर्वर्थं मे भिक्षिते दातुम् अर्हसीति </div>
<div class="sloka" id="3_sloka118"> <a href="3.htm#3_sloka118">118 </a> <br>sā prītā tena tasya sadbhāvena pātram ayam anatikramaṇīyaś ceti matvā te kuṇḍale avamucyāsmai prāyacchat<br>सा प्रीता तेन तस्य सद्भावेन पात्रम् अयम् अनतिक्रमणीयश् चेति मत्वा ते कुण्डले अवमुच्यास्मै प्रायच्छत् </div>
<div class="sloka" id="3_sloka119"> <a href="3.htm#3_sloka119">119 </a> <br>āha cainam<br>ete kuṇḍale takṣako nāgarājaḥ prārthayati<br>apramatto netum arhasīti<br>आह चैनम् <br>एते कुण्डले तक्षको नागराजः प्रार्थयति <br>अप्रमत्तो नेतुम् अर्हसीति </div>
<div class="sloka" id="3_sloka120"> <a href="3.htm#3_sloka120">120 </a> <br>sa evam uktas tāṃ kṣatriyāṃ pratyuvāca<br>bhavati sunirvṛttā bhava<br>na māṃ śaktas takṣako nāgarājo dharṣayitum iti<br>स एवम् उक्तस् तां क्षत्रियां प्रत्युवाच <br>भवति सुनिर्वृत्ता भव <br>न मां शक्तस् तक्षको नागराजो धर्षयितुम् इति </div>
<div class="sloka" id="3_sloka121"> <a href="3.htm#3_sloka121">121 </a> <br>sa evam uktvā tāṃ kṣatriyām āmantrya pauṣya sakāśam āgacchat<br>स एवम् उक्त्वा तां क्षत्रियाम् आमन्त्र्य पुष्य सकाशम् आगच्छत् </div>
<div class="sloka" id="3_sloka122"> <a href="3.htm#3_sloka122">122 </a> <br>sa taṃ dṛṣṭvovāca<br>bhoḥ pauṣya prīto 'smīti<br>स तं दृष्ट्वोवाच <br>भोः पुष्य प्रीतो 'स्मीति </div>
<div class="sloka" id="3_sloka123"> <a href="3.htm#3_sloka123">123 </a> <br>taṃ pauṣyaḥ pratyuvāca<br>bhagavaṃś cirasya pātram āsādyate<br>bhavāṃś ca guṇavān atithiḥ<br>tat kariye śrāddham<br>kṣaṇaḥ kriyatām iti<br>तं पुष्यः प्रत्युवाच <br>भगवंश् चिरस्य पात्रम् आसाद्यते <br>भवांश् च गुणवान् अतिथिः <br>तत् करिये श्राद्धम् <br>क्षणः क्रियताम् इति </div>
<div class="sloka" id="3_sloka124"> <a href="3.htm#3_sloka124">124 </a> <br>tam uttaṅkaḥ pratyuvāca<br>kṛtakṣaṇa evāsmi<br>śīghram icchāmi yathopapannam annam upahṛtaṃ bhavateti<br>तम् उत्तङ्कः प्रत्युवाच <br>कृतक्षण एवास्मि <br>शीघ्रम् इच्छामि यथोपपन्नम् अन्नम् उपहृतं भवतेति </div>
<div class="sloka" id="3_sloka125"> <a href="3.htm#3_sloka125">125 </a> <br>sa tathety uktvā yathopapannenānnenainaṃ bhojayām āsa<br>स तथेत्य् उक्त्वा यथोपपन्नेनान्नेनैनं भोजयाम् आस </div>
<div class="sloka" id="3_sloka126"> <a href="3.htm#3_sloka126">126 </a> <br>athottaṅkaḥ śītam annaṃ sakeśaṃ dṛṣṭvāśucy etad iti matvā pauṣyam uvāca<br>yasmān me aśucy annaṃ dadāsi tasmad andho bhaviṣyasīti<br>अथोत्तङ्कः शीतम् अन्नं सकेशं दृष्ट्वाशुच्य् एतद् इति मत्वा पुष्यम् उवाच <br>यस्मान् मे अशुच्य् अन्नं ददासि तस्मद् अन्धो भविष्यसीति </div>
<div class="sloka" id="3_sloka127"> <a href="3.htm#3_sloka127">127 </a> <br>taṃ pauṣyaḥ pratyuvāca<br>yasmāt tvam apy aduṣṭam annaṃ dūṣayasi tasmād anapatyo bhaviṣyasīti<br>तं पुष्यः प्रत्युवाच <br>यस्मात् त्वम् अप्य् अदुष्टम् अन्नं दूषयसि तस्माद् अनपत्यो भविष्यसीति </div>
<div class="sloka" id="3_sloka128"> <a href="3.htm#3_sloka128">128 </a> <br>so 'tha pauṣyas tasyāśuci bhāvam annasyāgamayām āsa<br>सो 'थ पुष्यस् तस्याशुचि भावम् अन्नस्यागमयाम् आस </div>
<div class="sloka" id="3_sloka129"> <a href="3.htm#3_sloka129">129 </a> <br>atha tadannaṃ muktakeśyā striyopahṛtaṃ sakeśam aśuci matvottaṅkaṃ prasādayām āsa<br>bhagavann ajñānād etad annaṃ sakeśam upahṛtaṃ śītaṃ ca<br>tat kṣāmaye bhavantam<br>na bhaveyam andha iti<br>अथ तदन्नं मुक्तकेश्या स्त्रियोपहृतं सकेशम् अशुचि मत्वोत्तङ्कं प्रसादयाम् आस <br>भगवन्न् अज्ञानाद् एतद् अन्नं सकेशम् उपहृतं शीतं च <br>तत् क्षामये भवन्तम् <br>न भवेयम् अन्ध इति </div>
<div class="sloka" id="3_sloka130"> <a href="3.htm#3_sloka130">130 </a> <br>tam uttaṅkaḥ pratyuvāca<br>na mṛṣā bravīmi<br>bhūtvā tvam andho nacirād anandho bhaviṣyasīti<br>mamāpi śāpo na bhaved bhavatā datta iti<br>तम् उत्तङ्कः प्रत्युवाच <br>न मृषा ब्रवीमि <br>भूत्वा त्वम् अन्धो नचिराद् अनन्धो भविष्यसीति <br>ममापि शापो न भवेद् भवता दत्त इति </div>
<div class="sloka" id="3_sloka131"> <a href="3.htm#3_sloka131">131 </a> <br>taṃ pauṣyaḥ pratyuvāca<br>nāhaṃ śaktaḥ śāpaṃ pratyādātum<br>na hi me manyur adyāpy upaśamaṃ gacchati<br>kiṃ caitad bhavatā na jñāyate yathā<br>तं पुष्यः प्रत्युवाच <br>नाहं शक्तः शापं प्रत्यादातुम् <br>न हि मे मन्युर् अद्याप्य् उपशमं गच्छति <br>किं चैतद् भवता न ज्ञायते यथा </div>
<div class="sloka" id="3_sloka132"> <a href="3.htm#3_sloka132">132 </a> <br>nāvanītaṃ hṛdayaṃ brāhmaṇasya; vāci kṣuro nihitas tīkṣṇadhāraḥ<br>viparītam etad ubhayaṃ kṣatriyasya; vān nāvanītī hṛdayaṃ tīkṣṇadhāram<br>नावनीतं हृदयं ब्राह्मणस्य; वाचि क्षुरो निहितस् तीक्ष्णधारः <br>विपरीतम् एतद् उभयं क्षत्रियस्य; वान् नावनीती हृदयं तीक्ष्णधारम् </div>
<div class="sloka" id="3_sloka133"> <a href="3.htm#3_sloka133">133 </a> <br>iti<br>tad evaṃgate na śakto 'haṃ tīkṣṇahṛdayatvāt taṃ śāpam anyathā kartum<br>gamyatām iti<br>इति <br>तद् एवंगते न शक्तो 'हं तीक्ष्णहृदयत्वात् तं शापम् अन्यथा कर्तुम् <br>गम्यताम् इति </div>
<div class="sloka" id="3_sloka134"> <a href="3.htm#3_sloka134">134 </a> <br>tam uttaṅkaḥ pratyuvāca<br>bhavatāham annasyāśuci bhāvam āgamayya pratyanunītaḥ<br>prāk ca te 'bhihitam<br>yasmād aduṣṭam annaṃ dūṣayasi tasmād anapatyo bhaviṣyasīti<br>duṣṭe cānne naiṣa mama śāpo bhaviṣyatīti<br>तम् उत्तङ्कः प्रत्युवाच <br>भवताहम् अन्नस्याशुचि भावम् आगमय्य प्रत्यनुनीतः <br>प्राक् च ते 'भिहितम् <br>यस्माद् अदुष्टम् अन्नं दूषयसि तस्माद् अनपत्यो भविष्यसीति <br>दुष्टे चान्ने नैष मम शापो भविष्यतीति </div>
<div class="sloka" id="3_sloka135"> <a href="3.htm#3_sloka135">135 </a> <br>sādhayāmas tāvad ity uktvā prātiṣṭhatottaṅkas te kuṇḍale gṛhītvā<br>साधयामस् तावद् इत्य् उक्त्वा प्रातिष्ठतोत्तङ्कस् ते कुण्डले गृहीत्वा </div>
<div class="sloka" id="3_sloka136"> <a href="3.htm#3_sloka136">136 </a> <br>so 'paśyat pathi nagnaṃ śramaṇam āgacchantaṃ muhur muhur dṛśyamānam adṛśyamānaṃ ca<br>athottaṅkas te kuṇḍale bhūmau nikṣipyodakārthaṃ pracakrame<br>सो 'पश्यत् पथि नग्नं श्रमणम् आगच्छन्तं मुहुर् मुहुर् दृश्यमानम् अदृश्यमानं च <br>अथोत्तङ्कस् ते कुण्डले भूमु निक्षिप्योदकार्थं प्रचक्रमे </div>
<div class="sloka" id="3_sloka137"> <a href="3.htm#3_sloka137">137 </a> <br>etasminn antare sa śramaṇas tvaramāṇa upasṛtya te kuṇḍale gṛhītvā prādravat<br>tam uttaṅko 'bhisṛtya jagrāha<br>sa tad rūpaṃ vihāya takṣaka rūpaṃ kṛtvā sahasā dharaṇyāṃ vivṛtaṃ mahābilaṃ viveśa<br>एतस्मिन्न् अन्तरे स श्रमणस् त्वरमाण उपसृत्य ते कुण्डले गृहीत्वा प्राद्रवत् <br>तम् उत्तङ्को 'भिसृत्य जग्राह <br>स तद् रूपं विहाय तक्षक रूपं कृत्वा सहसा धरण्यां विवृतं महाबिलं विवेश </div>
<div class="sloka" id="3_sloka138"> <a href="3.htm#3_sloka138">138 </a> <br>praviśya ca nāgalokaṃ svabhavanam agacchat<br>tam uttaṅko 'nvāviveśa tenaiva bilena<br>praviśya ca nāgān astuvad ebhiḥ ślokaiḥ<br>प्रविश्य च नागलोकं स्वभवनम् अगच्छत् <br>तम् उत्तङ्को 'न्वाविवेश तेनैव बिलेन <br>प्रविश्य च नागान् अस्तुवद् एभिः श्लोकैः </div>
<div class="sloka" id="3_sloka139"> <a href="3.htm#3_sloka139">139 </a> <br>ya airāvata rājānaḥ sarpāḥ samitiśobhanāḥ<br>varṣanta iva jīmūtāḥ savidyutpavaneritāḥ<br>य अैरावत राजानः सर्पाः समितिशोभनाः <br>वर्षन्त इव जीमूताः सविद्युत्पवनेरिताः </div>
<div class="sloka" id="3_sloka140"> <a href="3.htm#3_sloka140">140 </a> <br>surūpāś ca virūpāś ca tathā kalmāṣakuṇḍalāḥ<br>ādityavan nākapṛṣṭhe rejur airāvatodbhavāḥ<br>सुरूपाश् च विरूपाश् च तथा कल्माषकुण्डलाः <br>आदित्यवन् नाकपृष्ठे रेजुर् अैरावतोद्भवाः </div>
<div class="sloka" id="3_sloka141"> <a href="3.htm#3_sloka141">141 </a> <br>bahūni nāgavartmāni gaṅgāyās tīra uttare<br>icchet ko 'rkāṃśu senāyāṃ cartum airāvataṃ vinā<br>बहूनि नागवर्त्मानि गङ्गायास् तीर उत्तरे <br>इच्छेत् को 'र्कांशु सेनायां चर्तुम् अैरावतं विना </div>
<div class="sloka" id="3_sloka142"> <a href="3.htm#3_sloka142">142 </a> <br>śatāny aśītir aṣṭau ca sahasrāṇi ca viṃśatiḥ<br>sarpāṇāṃ pragrahā yānti dhṛtarāṣṭro yad ejati<br>शतान्य् अशीतिर् अष्टु च सहस्राणि च विंशतिः <br>सर्पाणां प्रग्रहा यान्ति धृतराष्ट्रो यद् एजति </div>
<div class="sloka" id="3_sloka143"> <a href="3.htm#3_sloka143">143 </a> <br>ye cainam upasarpanti ye ca dūraṃ paraṃ gatāḥ<br>aham airāvata jyeṣṭhabhrātṛbhyo 'karavaṃ namaḥ<br>ये चैनम् उपसर्पन्ति ये च दूरं परं गताः <br>अहम् अैरावत ज्येष्ठभ्रातृभ्यो 'करवं नमः </div>
<div class="sloka" id="3_sloka144"> <a href="3.htm#3_sloka144">144 </a> <br>yasya vāsaḥ kurukṣetre khāṇḍave cābhavat sadā<br>taṃ kādraveyam astauṣaṃ kuṇḍalārthāya takṣakam<br>यस्य वासः कुरुक्षेत्रे खाण्डवे चाभवत् सदा <br>तं काद्रवेयम् अस्तुषं कुण्डलार्थाय तक्षकम् </div>
<div class="sloka" id="3_sloka145"> <a href="3.htm#3_sloka145">145 </a> <br>takṣakaś cāśvasenaś ca nityaṃ sahacarāv ubhau<br>kurukṣetre nivasatāṃ nadīm ikṣumatīm anu<br>तक्षकश् चाश्वसेनश् च नित्यं सहचराव् उभु <br>कुरुक्षेत्रे निवसतां नदीम् इक्षुमतीम् अनु </div>
<div class="sloka" id="3_sloka146"> <a href="3.htm#3_sloka146">146 </a> <br>jaghanyajas takṣakasya śrutaseneti yaḥ śrutaḥ<br>avasadyo mahad dyumni prārthayan nāgamukhyatām<br>karavāṇi sadā cāhaṃ namas tasmai mahātmane<br>जघन्यजस् तक्षकस्य श्रुतसेनेति यः श्रुतः <br>अवसद्यो महद् द्युम्नि प्रार्थयन् नागमुख्यताम् <br>करवाणि सदा चाहं नमस् तस्मै महात्मने </div>
<div class="sloka" id="3_sloka147"> <a href="3.htm#3_sloka147">147 </a> <br>evaṃ stuvann api nāgān yadā te kuṇḍale nālabhad athāpaśyat striyau tantre adhiropya paṭaṃ vayantyau<br>एवं स्तुवन्न् अपि नागान् यदा ते कुण्डले नालभद् अथापश्यत् स्त्रियु तन्त्रे अधिरोप्य पटं वयन्त्यु </div>
<div class="sloka" id="3_sloka148"> <a href="3.htm#3_sloka148">148 </a> <br>tasmiṃś ca tantre kṛṣṇāḥ sitāś ca tantavaḥ<br>cakraṃ cāpaśyat ṣaḍbhiḥ kumāraiḥ parivartyamānam<br>puruṣaṃ cāpaśyad darśanīyam<br>तस्मिंश् च तन्त्रे कृष्णाः सिताश् च तन्तवः <br>चक्रं चापश्यत् षड्भिः कुमारैः परिवर्त्यमानम् <br>पुरुषं चापश्यद् दर्शनीयम् </div>
<div class="sloka" id="3_sloka149"> <a href="3.htm#3_sloka149">149 </a> <br>sa tān sarvās tuṣṭāvaibhir mantravādaślokaiḥ<br>स तान् सर्वास् तुष्टावैभिर् मन्त्रवादश्लोकैः </div>
<div class="sloka" id="3_sloka150"> <a href="3.htm#3_sloka150">150 </a> <br>trīṇy arpitāny atra śatāni madhye; ṣaṣṭiś ca nityaṃ carati dhruve 'smin<br>cakre caturviṃśatiparva yoge ṣaḍ; yat kumārāḥ parivartayanti<br>त्रीण्य् अर्पितान्य् अत्र शतानि मध्ये; षष्टिश् च नित्यं चरति ध्रुवे 'स्मिन् <br>चक्रे चतुर्विंशतिपर्व योगे षड्; यत् कुमाराः परिवर्तयन्ति </div>
<div class="sloka" id="3_sloka151"> <a href="3.htm#3_sloka151">151 </a> <br>tantraṃ cedaṃ viśvarūpaṃ yuvatyau; vayatas tantūn satataṃ vartayantyau<br>kṛṣṇān sitāṃś caiva vivartayantyau; bhūtāny ajasraṃ bhuvanāni caiva<br>तन्त्रं चेदं विश्वरूपं युवत्यु; वयतस् तन्तून् सततं वर्तयन्त्यु <br>कृष्णान् सितांश् चैव विवर्तयन्त्यु; भूतान्य् अजस्रं भुवनानि चैव </div>
<div class="sloka" id="3_sloka152"> <a href="3.htm#3_sloka152">152 </a> <br>vajrasya bhartā bhuvanasya goptā; vṛtrasya hantā namucer nihantā<br>kṛṣṇe vasāno vasane mahātmā; satyānṛte yo vivinakti loke<br>वज्रस्य भर्ता भुवनस्य गोप्ता; वृत्रस्य हन्ता नमुचेर् निहन्ता <br>कृष्णे वसानो वसने महात्मा; सत्यानृते यो विविनक्ति लोके </div>
<div class="sloka" id="3_sloka153"> <a href="3.htm#3_sloka153">153 </a> <br>yo vājinaṃ garbham apāṃ purāṇaṃ; vaiśvānaraṃ vāhanam abhyupetaḥ<br>namaḥ sadāsmai jagad īśvarāya; lokatrayeśāya puraṃdarāya<br>यो वाजिनं गर्भम् अपां पुराणं; वैश्वानरं वाहनम् अभ्युपेतः <br>नमः सदास्मै जगद् ईश्वराय; लोकत्रयेशाय पुरंदराय </div>
<div class="sloka" id="3_sloka154"> <a href="3.htm#3_sloka154">154 </a> <br>tataḥ sa enaṃ puruṣaḥ prāha<br>prīto 'smi te 'ham anena stotreṇa<br>kiṃ te priyaṃ karavāṇīti<br>ततः स एनं पुरुषः प्राह <br>प्रीतो 'स्मि ते 'हम् अनेन स्तोत्रेण <br>किं ते प्रियं करवाणीति </div>
<div class="sloka" id="3_sloka155"> <a href="3.htm#3_sloka155">155 </a> <br>sa tam uvāca<br>nāgā me vaśam īyur iti<br>स तम् उवाच <br>नागा मे वशम् ईयुर् इति </div>
<div class="sloka" id="3_sloka156"> <a href="3.htm#3_sloka156">156 </a> <br>sa enaṃ puruṣaḥ punar uvāca<br>etam aśvam apāne dhamasveti<br>स एनं पुरुषः पुनर् उवाच <br>एतम् अश्वम् अपाने धमस्वेति </div>
<div class="sloka" id="3_sloka157"> <a href="3.htm#3_sloka157">157 </a> <br>sa tam aśvam apāne 'dhamat<br>athāśvād dhamyamānāt sarvasrotobhyaḥ sadhūmā arciṣo 'gner niṣpetuḥ<br>स तम् अश्वम् अपाने 'धमत् <br>अथाश्वाद् धम्यमानात् सर्वस्रोतोभ्यः सधूमा अर्चिषो 'ग्नेर् निष्पेतुः </div>
<div class="sloka" id="3_sloka158"> <a href="3.htm#3_sloka158">158 </a> <br>tābhir nāgaloko dhūpitaḥ<br>ताभिर् नागलोको धूपितः </div>
<div class="sloka" id="3_sloka159"> <a href="3.htm#3_sloka159">159 </a> <br>atha sasaṃbhramas takṣako 'gnitejo bhayaviṣaṇṇas te kuṇḍale gṛhītvā sahasā svabhavanān niṣkramyottaṅkam uvāca<br>ete kuṇḍale pratigṛhṇātu bhavān iti<br>अथ ससंभ्रमस् तक्षको 'ग्नितेजो भयविषण्णस् ते कुण्डले गृहीत्वा सहसा स्वभवनान् निष्क्रम्योत्तङ्कम् उवाच <br>एते कुण्डले प्रतिगृह्णातु भवान् इति </div>
<div class="sloka" id="3_sloka160"> <a href="3.htm#3_sloka160">160 </a> <br>sa te pratijagrāhottaṅkaḥ<br>kuṇḍale pratigṛhyācintayat<br>adya tat puṇyakam upādhyāyinyāḥ<br>dūraṃ cāham abhyāgataḥ<br>kathaṃ nu khalu saṃbhāvayeyam iti<br>स ते प्रतिजग्राहोत्तङ्कः <br>कुण्डले प्रतिगृह्याचिन्तयत् <br>अद्य तत् पुण्यकम् उपाध्यायिन्याः <br>दूरं चाहम् अभ्यागतः <br>कथं नु खलु संभावयेयम् इति </div>
<div class="sloka" id="3_sloka161"> <a href="3.htm#3_sloka161">161 </a> <br>tata enaṃ cintayānam eva sa puruṣa uvāca<br>uttaṅka enam aśvam adhiroha<br>eṣa tvāṃ kṣaṇād evopādhyāya kulaṃ prāpayiṣyatīti<br>तत एनं चिन्तयानम् एव स पुरुष उवाच <br>उत्तङ्क एनम् अश्वम् अधिरोह <br>एष त्वां क्षणाद् एवोपाध्याय कुलं प्रापयिष्यतीति </div>
<div class="sloka" id="3_sloka162"> <a href="3.htm#3_sloka162">162 </a> <br>sa tathety uktvā tam aśvam adhiruhya pratyājagāmopādhyāya kulam<br>upādhyāyinī ca snātā keśān āvapayanty upaviṣṭottaṅko nāgacchatīti śāpāyāsya mano dadhe<br>स तथेत्य् उक्त्वा तम् अश्वम् अधिरुह्य प्रत्याजगामोपाध्याय कुलम् <br>उपाध्यायिनी च स्नाता केशान् आवपयन्त्य् उपविष्टोत्तङ्को नागच्छतीति शापायास्य मनो दधे </div>
<div class="sloka" id="3_sloka163"> <a href="3.htm#3_sloka163">163 </a> <br>athottaṅkaḥ praviśyopādhyāyinīm abhyavādayat<br>te cāsyai kuṇḍale prāyacchat<br>अथोत्तङ्कः प्रविश्योपाध्यायिनीम् अभ्यवादयत् <br>ते चास्यै कुण्डले प्रायच्छत् </div>
<div class="sloka" id="3_sloka164"> <a href="3.htm#3_sloka164">164 </a> <br>sā cainaṃ pratyuvāca<br>uttaṅka deśe kāle 'bhyāgataḥ<br>svāgataṃ te vatsa<br>manāg asi mayā na śaptaḥ<br>śreyas tavopasthitam<br>siddham āpnuhīti<br>सा चैनं प्रत्युवाच <br>उत्तङ्क देशे काले 'भ्यागतः <br>स्वागतं ते वत्स <br>मनाग् असि मया न शप्तः <br>श्रेयस् तवोपस्थितम् <br>सिद्धम् आप्नुहीति </div>
<div class="sloka" id="3_sloka165"> <a href="3.htm#3_sloka165">165 </a> <br>athottaṅka upādhyāyam abhyavādayat<br>tam upādhyāyaḥ pratyuvāca<br>vatsottaṅka svāgataṃ te<br>kiṃ ciraṃ kṛtam iti<br>अथोत्तङ्क उपाध्यायम् अभ्यवादयत् <br>तम् उपाध्यायः प्रत्युवाच <br>वत्सोत्तङ्क स्वागतं ते <br>किं चिरं कृतम् इति </div>
<div class="sloka" id="3_sloka166"> <a href="3.htm#3_sloka166">166 </a> <br>tam uttaṅka upādhyāyaṃ pratyuvāca<br>bhos takṣakeṇa nāgarājena vighnaḥ kṛto 'smin karmaṇi<br>tenāsmi nāgalokaṃ nītaḥ<br>तम् उत्तङ्क उपाध्यायं प्रत्युवाच <br>भोस् तक्षकेण नागराजेन विघ्नः कृतो 'स्मिन् कर्मणि <br>तेनास्मि नागलोकं नीतः </div>
<div class="sloka" id="3_sloka167"> <a href="3.htm#3_sloka167">167 </a> <br>tatra ca mayā dṛṣṭe striyau tantre 'dhiropya paṭaṃ vayantyau<br>tasmiṃś ca tantre kṛṣṇāḥ sitāś ca tantavaḥ<br>kiṃ tat<br>तत्र च मया दृष्टे स्त्रियु तन्त्रे 'धिरोप्य पटं वयन्त्यु <br>तस्मिंश् च तन्त्रे कृष्णाः सिताश् च तन्तवः <br>किं तत् </div>
<div class="sloka" id="3_sloka168"> <a href="3.htm#3_sloka168">168 </a> <br>tatra ca mayā cakraṃ dṛṣṭaṃ dvādaśāram<br>ṣaṭ cainaṃ kumārāḥ parivartayanti<br>tad api kim<br>तत्र च मया चक्रं दृष्टं द्वादशारम् <br>षट् चैनं कुमाराः परिवर्तयन्ति <br>तद् अपि किम् </div>
<div class="sloka" id="3_sloka169"> <a href="3.htm#3_sloka169">169 </a> <br>puruṣaś cāpi mayā dṛṣṭaḥ<br>sa punaḥ kaḥ<br>पुरुषश् चापि मया दृष्टः <br>स पुनः कः </div>
<div class="sloka" id="3_sloka170"> <a href="3.htm#3_sloka170">170 </a> <br>aśvaś cātipramāṇa yuktaḥ<br>sa cāpi kaḥ<br>अश्वश् चातिप्रमाण युक्तः <br>स चापि कः </div>
<div class="sloka" id="3_sloka171"> <a href="3.htm#3_sloka171">171 </a> <br>pathi gacchatā mayarṣabho dṛṣṭaḥ<br>taṃ ca puruṣo 'dhirūḍhaḥ<br>tenāsmi sopacāram uktaḥ<br>uttaṅkāsyarṣabhasya purīṣaṃ bhakṣaya<br>upādhyāyenāpi te bhakṣitam iti<br>tatas tad vacanān mayā tad ṛṣabhasya purīṣam upayuktam<br>tad icchāmi bhavatopadiṣṭaṃ kiṃ tad iti<br>पथि गच्छता मयर्षभो दृष्टः <br>तं च पुरुषो 'धिरूढः <br>तेनास्मि सोपचारम् उक्तः <br>उत्तङ्कास्यर्षभस्य पुरीषं भक्षय <br>उपाध्यायेनापि ते भक्षितम् इति <br>ततस् तद् वचनान् मया तद् ऋषभस्य पुरीषम् उपयुक्तम् <br>तद् इच्छामि भवतोपदिष्टं किं तद् इति </div>
<div class="sloka" id="3_sloka172"> <a href="3.htm#3_sloka172">172 </a> <br>tenaivam ukta upādhyāyaḥ pratyuvāca<br>ye te striyau dhātā vidhātā ca<br>ye ca te kṛṣṇāḥ sitāś ca tantavas te rātryahanī<br>तेनैवम् उक्त उपाध्यायः प्रत्युवाच <br>ये ते स्त्रियु धाता विधाता च <br>ये च ते कृष्णाः सिताश् च तन्तवस् ते रात्र्यहनी </div>
<div class="sloka" id="3_sloka173"> <a href="3.htm#3_sloka173">173 </a> <br>yad api tac cakraṃ dvādaśāraṃ ṣaṭ kumārāḥ parivartayanti te ṛtavaḥ ṣaṭ saṃvatsaraś cakram<br>yaḥ puruṣaḥ sa parjanyaḥ<br>yo 'śvaḥ so 'gniḥ<br>यद् अपि तच् चक्रं द्वादशारं षट् कुमाराः परिवर्तयन्ति ते ऋतवः षट् संवत्सरश् चक्रम् <br>यः पुरुषः स पर्जन्यः <br>यो 'श्वः सो 'ग्निः </div>
<div class="sloka" id="3_sloka174"> <a href="3.htm#3_sloka174">174 </a> <br>ya ṛṣabhas tvayā pathi gacchatā dṛṣṭaḥ sa airāvato nāgarājaḥ<br>yaś cainam adhirūḍhaḥ sendraḥ<br>yad api te purīṣaṃ bhakṣitaṃ tasya ṛṣabhasya tad amṛtam<br>य ऋषभस् त्वया पथि गच्छता दृष्टः स अैरावतो नागराजः <br>यश् चैनम् अधिरूढः सेन्द्रः <br>यद् अपि ते पुरीषं भक्षितं तस्य ऋषभस्य तद् अमृतम् </div>
<div class="sloka" id="3_sloka175"> <a href="3.htm#3_sloka175">175 </a> <br>tena khalv asi na vyāpannas tasmin nāgabhavane<br>sa cāpi mama sakhā indraḥ<br>तेन खल्व् असि न व्यापन्नस् तस्मिन् नागभवने <br>स चापि मम सखा इन्द्रः </div>
<div class="sloka" id="3_sloka176"> <a href="3.htm#3_sloka176">176 </a> <br>tad anugrahāt kuṇḍale gṛhītvā punar abhyāgato 'si<br>tat saumya gamyatām<br>anujāne bhavantam<br>śreyo 'vāpsyasīti<br>तद् अनुग्रहात् कुण्डले गृहीत्वा पुनर् अभ्यागतो 'सि <br>तत् सुम्य गम्यताम् <br>अनुजाने भवन्तम् <br>श्रेयो 'वाप्स्यसीति </div>
<div class="sloka" id="3_sloka177"> <a href="3.htm#3_sloka177">177 </a> <br>sa upādhyāyenānujñāta uttaṅkaḥ kruddhas takṣakasya praticikīrṣamāṇo hāstinapuraṃ pratasthe<br>स उपाध्यायेनानुज्ञात उत्तङ्कः क्रुद्धस् तक्षकस्य प्रतिचिकीर्षमाणो हास्तिनपुरं प्रतस्थे </div>
<div class="sloka" id="3_sloka178"> <a href="3.htm#3_sloka178">178 </a> <br>sa hāstinapuraṃ prāpya nacirād dvijasattamaḥ<br>samāgacchata rājānam uttaṅko janamejayam<br>स हास्तिनपुरं प्राप्य नचिराद् द्विजसत्तमः <br>समागच्छत राजानम् उत्तङ्को जनमेजयम् </div>
<div class="sloka" id="3_sloka179"> <a href="3.htm#3_sloka179">179 </a> <br>purā takṣaśilātas taṃ nivṛttam aparājitam<br>samyag vijayinaṃ dṛṣṭvā samantān mantribhir vṛtam<br>पुरा तक्षशिलातस् तं निवृत्तम् अपराजितम् <br>सम्यग् विजयिनं दृष्ट्वा समन्तान् मन्त्रिभिर् वृतम् </div>
<div class="sloka" id="3_sloka180"> <a href="3.htm#3_sloka180">180 </a> <br>tasmai jayāśiṣaḥ pūrvaṃ yathānyāyaṃ prayujya saḥ<br>uvācainaṃ vacaḥ kāle śabdasaṃpannayā girā<br>तस्मै जयाशिषः पूर्वं यथान्यायं प्रयुज्य सः <br>उवाचैनं वचः काले शब्दसंपन्नया गिरा </div>
<div class="sloka" id="3_sloka181"> <a href="3.htm#3_sloka181">181 </a> <br>anyasmin karaṇīye tvaṃ kārye pārthiva sattama<br>bālyād ivānyad eva tvaṃ kuruṣe nṛpasattama<br>अन्यस्मिन् करणीये त्वं कार्ये पार्थिव सत्तम <br>बाल्याद् इवान्यद् एव त्वं कुरुषे नृपसत्तम </div>
<div class="sloka" id="3_sloka182"> <a href="3.htm#3_sloka182">182 </a> <br>evam uktas tu vipreṇa sa rājā pratyuvāca ha<br>janamejayaḥ prasannātmā samyak saṃpūjya taṃ munim<br>एवम् उक्तस् तु विप्रेण स राजा प्रत्युवाच ह <br>जनमेजयः प्रसन्नात्मा सम्यक् संपूज्य तं मुनिम् </div>
<div class="sloka" id="3_sloka183"> <a href="3.htm#3_sloka183">183 </a> <br>āsāṃ prajānāṃ paripālanena; svaṃ kṣatradharmaṃ paripālayāmi<br>prabrūhi vā kiṃ kriyatāṃ dvijendra; śuśrūṣur asmy adya vacas tvadīyam<br>आसां प्रजानां परिपालनेन; स्वं क्षत्रधर्मं परिपालयामि <br>प्रब्रूहि वा किं क्रियतां द्विजेन्द्र; शुश्रूषुर् अस्म्य् अद्य वचस् त्वदीयम् </div>
<div class="sloka" id="3_sloka184"> <a href="3.htm#3_sloka184">184 </a> <br>sa evam uktas tu nṛpottamena; dvijottamaḥ puṇyakṛtāṃ variṣṭhaḥ<br>uvāca rājānam adīnasattvaṃ; svam eva kāryaṃ nṛpateś ca yat tat<br>स एवम् उक्तस् तु नृपोत्तमेन; द्विजोत्तमः पुण्यकृतां वरिष्ठः <br>उवाच राजानम् अदीनसत्त्वं; स्वम् एव कार्यं नृपतेश् च यत् तत् </div>
<div class="sloka" id="3_sloka185"> <a href="3.htm#3_sloka185">185 </a> <br>takṣakeṇa narendrendra yena te hiṃsitaḥ pitā<br>tasmai pratikuruṣva tvaṃ pannagāya durātmane<br>तक्षकेण नरेन्द्रेन्द्र येन ते हिंसितः पिता <br>तस्मै प्रतिकुरुष्व त्वं पन्नगाय दुरात्मने </div>
<div class="sloka" id="3_sloka186"> <a href="3.htm#3_sloka186">186 </a> <br>kāryakālaṃ ca manye 'haṃ vidhidṛṣṭasya karmaṇaḥ<br>tad gacchāpacitiṃ rājan pitus tasya mahātmanaḥ<br>कार्यकालं च मन्ये 'हं विधिदृष्टस्य कर्मणः <br>तद् गच्छापचितिं राजन् पितुस् तस्य महात्मनः </div>
<div class="sloka" id="3_sloka187"> <a href="3.htm#3_sloka187">187 </a> <br>tena hy anaparādhī sa daṣṭo duṣṭāntar ātmanā<br>pañcatvam agamad rājā varjāhata iva drumaḥ<br>तेन ह्य् अनपराधी स दष्टो दुष्टान्तर् आत्मना <br>पञ्चत्वम् अगमद् राजा वर्जाहत इव द्रुमः </div>
<div class="sloka" id="3_sloka188"> <a href="3.htm#3_sloka188">188 </a> <br>baladarpa samutsiktas takṣakaḥ pannagādhamaḥ<br>akāryaṃ kṛtavān pāpo yo 'daśat pitaraṃ tava<br>बलदर्प समुत्सिक्तस् तक्षकः पन्नगाधमः <br>अकार्यं कृतवान् पापो यो 'दशत् पितरं तव </div>
<div class="sloka" id="3_sloka189"> <a href="3.htm#3_sloka189">189 </a> <br>rājarṣir vaṃśagoptāram amara pratimaṃ nṛpam<br>jaghāna kāśyapaṃ caiva nyavartayata pāpakṛt<br>राजर्षिर् वंशगोप्तारम् अमर प्रतिमं नृपम् <br>जघान काश्यपं चैव न्यवर्तयत पापकृत् </div>
<div class="sloka" id="3_sloka190"> <a href="3.htm#3_sloka190">190 </a> <br>dagdhum arhasi taṃ pāpaṃ jvalite havyavāhane<br>sarvasatre mahārāja tvayi tad dhi vidhīyate<br>दग्धुम् अर्हसि तं पापं ज्वलिते हव्यवाहने <br>सर्वसत्रे महाराज त्वयि तद् धि विधीयते </div>
<div class="sloka" id="3_sloka191"> <a href="3.htm#3_sloka191">191 </a> <br>evaṃ pituś cāpacitiṃ gatavāṃs tvaṃ bhaviṣyasi<br>mama priyaṃ ca sumahat kṛtaṃ rājan bhaviṣyati<br>एवं पितुश् चापचितिं गतवांस् त्वं भविष्यसि <br>मम प्रियं च सुमहत् कृतं राजन् भविष्यति </div>
<div class="sloka" id="3_sloka192"> <a href="3.htm#3_sloka192">192 </a> <br>karmaṇaḥ pṛthivīpāla mama yena durātmanā<br>vighnaḥ kṛto mahārāja gurvarthaṃ carato 'nagha<br>कर्मणः पृथिवीपाल मम येन दुरात्मना <br>विघ्नः कृतो महाराज गुर्वर्थं चरतो 'नघ </div>
<div class="sloka" id="3_sloka193"> <a href="3.htm#3_sloka193">193 </a> <br>etac chrutvā tu nṛpatis takṣakasya cukopa ha<br>uttaṅka vākyahaviṣā dīpto 'gnir haviṣā yathā<br>एतच् छ्रुत्वा तु नृपतिस् तक्षकस्य चुकोप ह <br>उत्तङ्क वाक्यहविषा दीप्तो 'ग्निर् हविषा यथा </div>
<div class="sloka" id="3_sloka194"> <a href="3.htm#3_sloka194">194 </a> <br>apṛcchac ca tadā rājā mantriṇaḥ svān suduḥkhitaḥ<br>uttaṅkasyaiva sāṃnidhye pituḥ svargagatiṃ prati<br>अपृच्छच् च तदा राजा मन्त्रिणः स्वान् सुदुःखितः <br>उत्तङ्कस्यैव सांनिध्ये पितुः स्वर्गगतिं प्रति </div></body></html>