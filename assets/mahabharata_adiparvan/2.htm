<html><body><div class="sloka" id="2_sloka1"> <a href="2.htm#2_sloka1">1 </a> <br>[rsayag]<br>samantapañcakam iti yad uktaṃ sūtanandana<br>etat sarvaṃ yathānyāyaṃ śrotum icchāmahe vayam<br>[र्सयग्] <br>समन्तपञ्चकम् इति यद् उक्तं सूतनन्दन <br>एतत् सर्वं यथान्यायं श्रोतुम् इच्छामहे वयम् </div>
<div class="sloka" id="2_sloka2"> <a href="2.htm#2_sloka2">2 </a> <br>[s]<br>śuśrūṣā yadi vo viprā bruvataś ca kathāḥ śubhāḥ<br>samantapañcakākhyaṃ ca śrotum arhatha sattamāḥ<br>[स्] <br>शुश्रूषा यदि वो विप्रा ब्रुवतश् च कथाः शुभाः <br>समन्तपञ्चकाख्यं च श्रोतुम् अर्हथ सत्तमाः </div>
<div class="sloka" id="2_sloka3"> <a href="2.htm#2_sloka3">3 </a> <br>tretā dvāparayoḥ saṃdhau rāmaḥ śastrabhṛtāṃ varaḥ<br>asakṛt pārthivaṃ kṣatraṃ jaghānāmarṣa coditaḥ<br>त्रेता द्वापरयोः संधु रामः शस्त्रभृतां वरः <br>असकृत् पार्थिवं क्षत्रं जघानामर्ष चोदितः </div>
<div class="sloka" id="2_sloka4"> <a href="2.htm#2_sloka4">4 </a> <br>sa sarvaṃ kṣatram utsādya svavīryeṇānala dyutiḥ<br>samantapañcake pañca cakāra rudhirahradān<br>स सर्वं क्षत्रम् उत्साद्य स्ववीर्येणानल द्युतिः <br>समन्तपञ्चके पञ्च चकार रुधिरह्रदान् </div>
<div class="sloka" id="2_sloka5"> <a href="2.htm#2_sloka5">5 </a> <br>sa teṣu rudhirāmbhaḥsu hradeṣu krodhamūrcchitaḥ<br>pitṝn saṃtarpayām āsa rudhireṇeti naḥ śrutam<br>स तेषु रुधिराम्भःसु ह्रदेषु क्रोधमूर्च्छितः <br>पितঘन् संतर्पयाम् आस रुधिरेणेति नः श्रुतम् </div>
<div class="sloka" id="2_sloka6"> <a href="2.htm#2_sloka6">6 </a> <br>atharcīkādayo 'bhyetya pitaro brāhmaṇarṣabham<br>taṃ kṣamasveti siṣidhus tataḥ sa virarāma ha<br>अथर्चीकादयो 'भ्येत्य पितरो ब्राह्मणर्षभम् <br>तं क्षमस्वेति सिषिधुस् ततः स विरराम ह </div>
<div class="sloka" id="2_sloka7"> <a href="2.htm#2_sloka7">7 </a> <br>teṣāṃ samīpe yo deśo hradānāṃ rudhirāmbhasām<br>samantapañcakam iti puṇyaṃ tatparikīrtitam<br>तेषां समीपे यो देशो ह्रदानां रुधिराम्भसाम् <br>समन्तपञ्चकम् इति पुण्यं तत्परिकीर्तितम् </div>
<div class="sloka" id="2_sloka8"> <a href="2.htm#2_sloka8">8 </a> <br>yena liṅgena yo deśo yuktaḥ samupalakṣyate<br>tenaiva nāmnā taṃ deśaṃ vācyam āhur manīṣiṇaḥ<br>येन लिङ्गेन यो देशो युक्तः समुपलक्ष्यते <br>तेनैव नाम्ना तं देशं वाच्यम् आहुर् मनीषिणः </div>
<div class="sloka" id="2_sloka9"> <a href="2.htm#2_sloka9">9 </a> <br>antare caiva saṃprāpte kalidvāparayor abhūt<br>samantapañcake yuddhaṃ kurupāṇḍavasenayoḥ<br>अन्तरे चैव संप्राप्ते कलिद्वापरयोर् अभूत् <br>समन्तपञ्चके युद्धं कुरुपाण्डवसेनयोः </div>
<div class="sloka" id="2_sloka10"> <a href="2.htm#2_sloka10">10 </a> <br>tasmin paramadharmiṣṭhe deśe bhūdoṣavarjite<br>aṣṭādaśa samājagmur akṣauhiṇyo yuyutsayā<br>तस्मिन् परमधर्मिष्ठे देशे भूदोषवर्जिते <br>अष्टादश समाजग्मुर् अक्षुहिण्यो युयुत्सया </div>
<div class="sloka" id="2_sloka11"> <a href="2.htm#2_sloka11">11 </a> <br>evaṃ nāmābhinirvṛttaṃ tasya deśasya vai dvijāḥ<br>puṇyaś ca ramaṇīyaś ca sa deśo vaḥ prakīrtitaḥ<br>एवं नामाभिनिर्वृत्तं तस्य देशस्य वै द्विजाः <br>पुण्यश् च रमणीयश् च स देशो वः प्रकीर्तितः </div>
<div class="sloka" id="2_sloka12"> <a href="2.htm#2_sloka12">12 </a> <br>tad etat kathitaṃ sarvaṃ mayā vo munisattamāḥ<br>yathā deśaḥ sa vikhyātas triṣu lokeṣu viśrutaḥ<br>तद् एतत् कथितं सर्वं मया वो मुनिसत्तमाः <br>यथा देशः स विख्यातस् त्रिषु लोकेषु विश्रुतः </div>
<div class="sloka" id="2_sloka13"> <a href="2.htm#2_sloka13">13 </a> <br>[rsayag]<br>akṣauhiṇya iti proktaṃ yat tvayā sūtanandana<br>etad icchāmahe śrotuṃ sarvam eva yathātatham<br>[र्सयग्] <br>अक्षुहिण्य इति प्रोक्तं यत् त्वया सूतनन्दन <br>एतद् इच्छामहे श्रोतुं सर्वम् एव यथातथम् </div>
<div class="sloka" id="2_sloka14"> <a href="2.htm#2_sloka14">14 </a> <br>akṣauhiṇyāḥ parīmāṇaṃ rathāśvanaradantinām<br>yathāvac caiva no brūhi sarvaṃ hi viditaṃ tava<br>अक्षुहिण्याः परीमाणं रथाश्वनरदन्तिनाम् <br>यथावच् चैव नो ब्रूहि सर्वं हि विदितं तव </div>
<div class="sloka" id="2_sloka15"> <a href="2.htm#2_sloka15">15 </a> <br>[s]<br>eko ratho jagaś caiko narāḥ pañca padātayaḥ<br>trayaś ca turagās tajjñaiḥ pattir ity abhidhīyate<br>[स्] <br>एको रथो जगश् चैको नराः पञ्च पदातयः <br>त्रयश् च तुरगास् तज्ज्ञैः पत्तिर् इत्य् अभिधीयते </div>
<div class="sloka" id="2_sloka16"> <a href="2.htm#2_sloka16">16 </a> <br>pattiṃ tu triguṇām etām āhuḥ senāmukhaṃ budhāḥ<br>trīṇi senāmukhāny eko gulma ity abhidhīyate<br>पत्तिं तु त्रिगुणाम् एताम् आहुः सेनामुखं बुधाः <br>त्रीणि सेनामुखान्य् एको गुल्म इत्य् अभिधीयते </div>
<div class="sloka" id="2_sloka17"> <a href="2.htm#2_sloka17">17 </a> <br>trayo gulmā gaṇo nāma vāhinī tu gaṇās trayaḥ<br>smṛtās tisras tu vāhinyaḥ pṛtaneti vicakṣaṇaiḥ<br>त्रयो गुल्मा गणो नाम वाहिनी तु गणास् त्रयः <br>स्मृतास् तिस्रस् तु वाहिन्यः पृतनेति विचक्षणैः </div>
<div class="sloka" id="2_sloka18"> <a href="2.htm#2_sloka18">18 </a> <br>camūs tu pṛtanās tisras tisraś camvas tv anīkinī<br>anīkinīṃ daśaguṇāṃ prāhur akṣauhiṇīṃ budhāḥ<br>चमूस् तु पृतनास् तिस्रस् तिस्रश् चम्वस् त्व् अनीकिनी <br>अनीकिनीं दशगुणां प्राहुर् अक्षुहिणीं बुधाः </div>
<div class="sloka" id="2_sloka19"> <a href="2.htm#2_sloka19">19 </a> <br>akṣauhiṇyāḥ prasaṃkhyānaṃ rathānāṃ dvijasattamāḥ<br>saṃkhyā gaṇita tattvajñaiḥ sahasrāṇy ekaviṃśatiḥ<br>अक्षुहिण्याः प्रसंख्यानं रथानां द्विजसत्तमाः <br>संख्या गणित तत्त्वज्ञैः सहस्राण्य् एकविंशतिः </div>
<div class="sloka" id="2_sloka20"> <a href="2.htm#2_sloka20">20 </a> <br>śatāny upari caivāṣṭau tathā bhūyaś ca saptatiḥ<br>gajānāṃ tu parīmāṇam etad evātra nirdiśet<br>शतान्य् उपरि चैवाष्टु तथा भूयश् च सप्ततिः <br>गजानां तु परीमाणम् एतद् एवात्र निर्दिशेत् </div>
<div class="sloka" id="2_sloka21"> <a href="2.htm#2_sloka21">21 </a> <br>jñeyaṃ śatasahasraṃ tu sahasrāṇi tathā nava<br>narāṇām api pañcāśac chatāni trīṇi cānaghāḥ<br>ज्ञेयं शतसहस्रं तु सहस्राणि तथा नव <br>नराणाम् अपि पञ्चाशच् छतानि त्रीणि चानघाः </div>
<div class="sloka" id="2_sloka22"> <a href="2.htm#2_sloka22">22 </a> <br>pañca ṣaṣṭisahasrāṇi tathāśvānāṃ śatāni ca<br>daśottarāṇi ṣaṭ prāhur yathāvad iha saṃkhyayā<br>पञ्च षष्टिसहस्राणि तथाश्वानां शतानि च <br>दशोत्तराणि षट् प्राहुर् यथावद् इह संख्यया </div>
<div class="sloka" id="2_sloka23"> <a href="2.htm#2_sloka23">23 </a> <br>etām akṣauhiṇīṃ prāhuḥ saṃkhyā tattvavido janāḥ<br>yāṃ vaḥ kathitavān asmi vistareṇa dvijottamāḥ<br>एताम् अक्षुहिणीं प्राहुः संख्या तत्त्वविदो जनाः <br>यां वः कथितवान् अस्मि विस्तरेण द्विजोत्तमाः </div>
<div class="sloka" id="2_sloka24"> <a href="2.htm#2_sloka24">24 </a> <br>etayā saṃkhyayā hy āsan kurupāṇḍavasenayoḥ<br>akṣauhiṇyo dvijaśreṣṭhāḥ piṇḍenāṣṭādaśaiva tāḥ<br>एतया संख्यया ह्य् आसन् कुरुपाण्डवसेनयोः <br>अक्षुहिण्यो द्विजश्रेष्ठाः पिण्डेनाष्टादशैव ताः </div>
<div class="sloka" id="2_sloka25"> <a href="2.htm#2_sloka25">25 </a> <br>sametās tatra vai deśe tatraiva nidhanaṃ gatāḥ<br>kauravān kāraṇaṃ kṛtvā kālenādbhuta karmaṇā<br>समेतास् तत्र वै देशे तत्रैव निधनं गताः <br>कुरवान् कारणं कृत्वा कालेनाद्भुत कर्मणा </div>
<div class="sloka" id="2_sloka26"> <a href="2.htm#2_sloka26">26 </a> <br>ahāni yuyudhe bhīṣmo daśaiva paramāstravit<br>ahāni pañca droṇas tu rarakṣa kuru vāhinīm<br>अहानि युयुधे भीष्मो दशैव परमास्त्रवित् <br>अहानि पञ्च द्रोणस् तु ररक्ष कुरु वाहिनीम् </div>
<div class="sloka" id="2_sloka27"> <a href="2.htm#2_sloka27">27 </a> <br>ahanī yuyudhe dve tu karṇaḥ parabalārdanaḥ<br>śalyo 'rdhadivasaṃ tv āsīd gadāyuddham ataḥ param<br>अहनी युयुधे द्वे तु कर्णः परबलार्दनः <br>शल्यो 'र्धदिवसं त्व् आसीद् गदायुद्धम् अतः परम् </div>
<div class="sloka" id="2_sloka28"> <a href="2.htm#2_sloka28">28 </a> <br>tasyaiva tu dinasyānte hārdikya drauṇigautamāḥ<br>prasuptaṃ niśi viśvastaṃ jaghnur yaudhiṣṭhiraṃ balam<br>तस्यैव तु दिनस्यान्ते हार्दिक्य द्रुणिगुतमाः <br>प्रसुप्तं निशि विश्वस्तं जघ्नुर् युधिष्ठिरं बलम् </div>
<div class="sloka" id="2_sloka29"> <a href="2.htm#2_sloka29">29 </a> <br>yat tu śaunaka satre tu bhāratākhyāna vistaram<br>ākhyāsye tatra paulomam ākhyānaṃ cāditaḥ param<br>यत् तु शुनक सत्रे तु भारताख्यान विस्तरम् <br>आख्यास्ये तत्र पुलोमम् आख्यानं चादितः परम् </div>
<div class="sloka" id="2_sloka30"> <a href="2.htm#2_sloka30">30 </a> <br>vicitrārthapadākhyānam anekasamayānvitam<br>abhipannaṃ naraiḥ prājñair vairāgyam iva mokṣibhiḥ<br>विचित्रार्थपदाख्यानम् अनेकसमयान्वितम् <br>अभिपन्नं नरैः प्राज्ञैर् वैराग्यम् इव मोक्षिभिः </div>
<div class="sloka" id="2_sloka31"> <a href="2.htm#2_sloka31">31 </a> <br>ātmeva veditavyeṣu priyeṣv iva ca jīvitam<br>itihāsaḥ pradhānārthaḥ śreṣṭhaḥ sarvāgameṣv ayam<br>आत्मेव वेदितव्येषु प्रियेष्व् इव च जीवितम् <br>इतिहासः प्रधानार्थः श्रेष्ठः सर्वागमेष्व् अयम् </div>
<div class="sloka" id="2_sloka32"> <a href="2.htm#2_sloka32">32 </a> <br>itihāsottame hy asminn arpitā buddhir uttamā<br>kharavyañjanayoḥ kṛtsnā lokavedāśrayeva vāk<br>इतिहासोत्तमे ह्य् अस्मिन्न् अर्पिता बुद्धिर् उत्तमा <br>खरव्यञ्जनयोः कृत्स्ना लोकवेदाश्रयेव वाक् </div>
<div class="sloka" id="2_sloka33"> <a href="2.htm#2_sloka33">33 </a> <br>asya prajñābhipannasya vicitrapadaparvaṇaḥ<br>bhāratasyetihāsasya śrūyatāṃ parva saṃgrahaḥ<br>अस्य प्रज्ञाभिपन्नस्य विचित्रपदपर्वणः <br>भारतस्येतिहासस्य श्रूयतां पर्व संग्रहः </div>
<div class="sloka" id="2_sloka34"> <a href="2.htm#2_sloka34">34 </a> <br>parvānukramaṇī pūrvaṃ dvitīyaṃ parva saṃgrahaḥ<br>pauṣyaṃ paulomam āstīkam ādivaṃśāvatāraṇam<br>पर्वानुक्रमणी पूर्वं द्वितीयं पर्व संग्रहः <br>पुष्यं पुलोमम् आस्तीकम् आदिवंशावतारणम् </div>
<div class="sloka" id="2_sloka35"> <a href="2.htm#2_sloka35">35 </a> <br>tataḥ saṃbhava parvoktam adbhutaṃ devanirmitam<br>dāho jatu gṛhasyātra haiḍimbaṃ parva cocyate<br>ततः संभव पर्वोक्तम् अद्भुतं देवनिर्मितम् <br>दाहो जतु गृहस्यात्र हैडिम्बं पर्व चोच्यते </div>
<div class="sloka" id="2_sloka36"> <a href="2.htm#2_sloka36">36 </a> <br>tato bakavadhaḥ parva parva caitrarathaṃ tataḥ<br>tataḥ svayaṃvaraṃ devyāḥ pāñcālyāḥ parva cocyate<br>ततो बकवधः पर्व पर्व चैत्ररथं ततः <br>ततः स्वयंवरं देव्याः पाञ्चाल्याः पर्व चोच्यते </div>
<div class="sloka" id="2_sloka37"> <a href="2.htm#2_sloka37">37 </a> <br>kṣatradharmeṇa nirmitya tato vaivāhikaṃ smṛtam<br>vidurāgamanaṃ parva rājyalambhas tathaiva ca<br>क्षत्रधर्मेण निर्मित्य ततो वैवाहिकं स्मृतम् <br>विदुरागमनं पर्व राज्यलम्भस् तथैव च </div>
<div class="sloka" id="2_sloka38"> <a href="2.htm#2_sloka38">38 </a> <br>arjunasya vanevāsaḥ subhadrāharaṇaṃ tataḥ<br>subhadrāharaṇād ūrdhvaṃ jñeyaṃ haraṇahārikam<br>अर्जुनस्य वनेवासः सुभद्राहरणं ततः <br>सुभद्राहरणाद् ऊर्ध्वं ज्ञेयं हरणहारिकम् </div>
<div class="sloka" id="2_sloka39"> <a href="2.htm#2_sloka39">39 </a> <br>tataḥ khāṇḍava dāhākhyaṃ tatraiva maya darśanam<br>sabhā parva tataḥ proktaṃ mantraparva tataḥ param<br>ततः खाण्डव दाहाख्यं तत्रैव मय दर्शनम् <br>सभा पर्व ततः प्रोक्तं मन्त्रपर्व ततः परम् </div>
<div class="sloka" id="2_sloka40"> <a href="2.htm#2_sloka40">40 </a> <br>jarāsaṃdha vadhaḥ parva parva dig vijayas tathā<br>parva dig vijayād ūrdhvaṃ rājasūyikam ucyate<br>जरासंध वधः पर्व पर्व दिग् विजयस् तथा <br>पर्व दिग् विजयाद् ऊर्ध्वं राजसूयिकम् उच्यते </div>
<div class="sloka" id="2_sloka41"> <a href="2.htm#2_sloka41">41 </a> <br>tataś cārghābhiharaṇaṃ śiśupāla vadhas tataḥ<br>dyūtaparva tataḥ proktam anudyūtam ataḥ param<br>ततश् चार्घाभिहरणं शिशुपाल वधस् ततः <br>द्यूतपर्व ततः प्रोक्तम् अनुद्यूतम् अतः परम् </div>
<div class="sloka" id="2_sloka42"> <a href="2.htm#2_sloka42">42 </a> <br>tata āraṇyakaṃ parva kirmīravadha eva ca<br>īśvarārjunayor yuddhaṃ parva kairāta saṃjñitam<br>तत आरण्यकं पर्व किर्मीरवध एव च <br>ईश्वरार्जुनयोर् युद्धं पर्व कैरात संज्ञितम् </div>
<div class="sloka" id="2_sloka43"> <a href="2.htm#2_sloka43">43 </a> <br>indralokābhigamanaṃ parva jñeyam ataḥ param<br>tīrthayātrā tataḥ parva kururājasya dhīmataḥ<br>इन्द्रलोकाभिगमनं पर्व ज्ञेयम् अतः परम् <br>तीर्थयात्रा ततः पर्व कुरुराजस्य धीमतः </div>
<div class="sloka" id="2_sloka44"> <a href="2.htm#2_sloka44">44 </a> <br>jaṭāsuravadhaḥ parva yakṣayuddham ataḥ param<br>tathaivājagaraṃ parva vijñeyaṃ tadanantaram<br>जटासुरवधः पर्व यक्षयुद्धम् अतः परम् <br>तथैवाजगरं पर्व विज्ञेयं तदनन्तरम् </div>
<div class="sloka" id="2_sloka45"> <a href="2.htm#2_sloka45">45 </a> <br>mārkaṇḍeya samasyā ca parvoktaṃ tadanantaram<br>saṃvādaś ca tataḥ parva draupadī satyabhāmayoḥ<br>मार्कण्डेय समस्या च पर्वोक्तं तदनन्तरम् <br>संवादश् च ततः पर्व द्रुपदी सत्यभामयोः </div>
<div class="sloka" id="2_sloka46"> <a href="2.htm#2_sloka46">46 </a> <br>ghoṣayātrā tataḥ parva mṛgasvapnabhayaṃ tataḥ<br>vrīhi drauṇikam ākhyānaṃ tato 'nantaram ucyate<br>घोषयात्रा ततः पर्व मृगस्वप्नभयं ततः <br>व्रीहि द्रुणिकम् आख्यानं ततो 'नन्तरम् उच्यते </div>
<div class="sloka" id="2_sloka47"> <a href="2.htm#2_sloka47">47 </a> <br>draupadī haraṇaṃ parva saindhavena vanāt tataḥ<br>kuṇḍalāharaṇaṃ parva tataḥ param ihocyate<br>द्रुपदी हरणं पर्व सैन्धवेन वनात् ततः <br>कुण्डलाहरणं पर्व ततः परम् इहोच्यते </div>
<div class="sloka" id="2_sloka48"> <a href="2.htm#2_sloka48">48 </a> <br>āraṇeyaṃ tataḥ parva vairāṭaṃ tadanantaram<br>kīcakānāṃ vadhaḥ parva parva gograhaṇaṃ tataḥ<br>आरणेयं ततः पर्व वैराटं तदनन्तरम् <br>कीचकानां वधः पर्व पर्व गोग्रहणं ततः </div>
<div class="sloka" id="2_sloka49"> <a href="2.htm#2_sloka49">49 </a> <br>abhimanyunā ca vairāṭyāḥ parva vaivāhikaṃ smṛtam<br>udyogaparva vijñeyam ata ūrdhvaṃ mahādbhutam<br>अभिमन्युना च वैराट्याः पर्व वैवाहिकं स्मृतम् <br>उद्योगपर्व विज्ञेयम् अत ऊर्ध्वं महाद्भुतम् </div>
<div class="sloka" id="2_sloka50"> <a href="2.htm#2_sloka50">50 </a> <br>tataḥ saṃjaya yānākhyaṃ parva jñeyam ataḥ param<br>prajāgaraṃ tataḥ parva dhṛtarāṣṭrasya cintayā<br>ततः संजय यानाख्यं पर्व ज्ञेयम् अतः परम् <br>प्रजागरं ततः पर्व धृतराष्ट्रस्य चिन्तया </div>
<div class="sloka" id="2_sloka51"> <a href="2.htm#2_sloka51">51 </a> <br>parva sānatsujātaṃ ca guhyam adhyātmadarśanam<br>yānasaṃdhis tataḥ parva bhagavad yānam eva ca<br>पर्व सानत्सुजातं च गुह्यम् अध्यात्मदर्शनम् <br>यानसंधिस् ततः पर्व भगवद् यानम् एव च </div>
<div class="sloka" id="2_sloka52"> <a href="2.htm#2_sloka52">52 </a> <br>jñeyaṃ vivāda parvātra karṇasyāpi mahātmanaḥ<br>niryāṇaṃ parva ca tataḥ kurupāṇḍavasenayoḥ<br>ज्ञेयं विवाद पर्वात्र कर्णस्यापि महात्मनः <br>निर्याणं पर्व च ततः कुरुपाण्डवसेनयोः </div>
<div class="sloka" id="2_sloka53"> <a href="2.htm#2_sloka53">53 </a> <br>rathātiratha saṃkhyā ca parvoktaṃ tadanantaram<br>ulūka dūtāgamanaṃ parvāmarṣa vivardhanam<br>रथातिरथ संख्या च पर्वोक्तं तदनन्तरम् <br>उलूक दूतागमनं पर्वामर्ष विवर्धनम् </div>
<div class="sloka" id="2_sloka54"> <a href="2.htm#2_sloka54">54 </a> <br>ambopākhyānam api ca parva jñeyam ataḥ param<br>bhīṣmābhiṣecanaṃ parva jñeyam adbhutakāraṇam<br>अम्बोपाख्यानम् अपि च पर्व ज्ञेयम् अतः परम् <br>भीष्माभिषेचनं पर्व ज्ञेयम् अद्भुतकारणम् </div>
<div class="sloka" id="2_sloka55"> <a href="2.htm#2_sloka55">55 </a> <br>jambū khaṇḍa vinirmāṇaṃ parvoktaṃ tadanantaram<br>bhūmiparva tato jñeyaṃ dvīpavistara kīrtanam<br>जम्बू खण्ड विनिर्माणं पर्वोक्तं तदनन्तरम् <br>भूमिपर्व ततो ज्ञेयं द्वीपविस्तर कीर्तनम् </div>
<div class="sloka" id="2_sloka56"> <a href="2.htm#2_sloka56">56 </a> <br>parvoktaṃ bhagavad gītā parva bhīsma vadhas tataḥ<br>droṇābhiṣekaḥ parvoktaṃ saṃśaptaka vadhas tataḥ<br>पर्वोक्तं भगवद् गीता पर्व भीस्म वधस् ततः <br>द्रोणाभिषेकः पर्वोक्तं संशप्तक वधस् ततः </div>
<div class="sloka" id="2_sloka57"> <a href="2.htm#2_sloka57">57 </a> <br>abhimanyuvadhaḥ parva pratijñā parva cocyate<br>jayadrathavadhaḥ parva ghaṭotkaca vadhas tataḥ<br>अभिमन्युवधः पर्व प्रतिज्ञा पर्व चोच्यते <br>जयद्रथवधः पर्व घटोत्कच वधस् ततः </div>
<div class="sloka" id="2_sloka58"> <a href="2.htm#2_sloka58">58 </a> <br>tato droṇa vadhaḥ parva vijñeyaṃ lomaharṣaṇam<br>mokṣo nārāyaṇāstrasya parvānantaram ucyate<br>ततो द्रोण वधः पर्व विज्ञेयं लोमहर्षणम् <br>मोक्षो नारायणास्त्रस्य पर्वानन्तरम् उच्यते </div>
<div class="sloka" id="2_sloka59"> <a href="2.htm#2_sloka59">59 </a> <br>karṇa parva tato jñeyaṃ śalya parva tataḥ param<br>hrada praveśanaṃ parva gadāyuddham ataḥ param<br>कर्ण पर्व ततो ज्ञेयं शल्य पर्व ततः परम् <br>ह्रद प्रवेशनं पर्व गदायुद्धम् अतः परम् </div>
<div class="sloka" id="2_sloka60"> <a href="2.htm#2_sloka60">60 </a> <br>sārasvataṃ tataḥ parva tīrthavaṃśaguṇānvitam<br>ata ūrdhvaṃ tu bībhatsaṃ parva sauptikam ucyate<br>सारस्वतं ततः पर्व तीर्थवंशगुणान्वितम् <br>अत ऊर्ध्वं तु बीभत्सं पर्व सुप्तिकम् उच्यते </div>
<div class="sloka" id="2_sloka61"> <a href="2.htm#2_sloka61">61 </a> <br>aiṣīkaṃ parva nirdiṣṭam ata ūrdhvaṃ sudāruṇam<br>jalapradānikaṃ parva strī parva ca tataḥ param<br>अैषीकं पर्व निर्दिष्टम् अत ऊर्ध्वं सुदारुणम् <br>जलप्रदानिकं पर्व स्त्री पर्व च ततः परम् </div>
<div class="sloka" id="2_sloka62"> <a href="2.htm#2_sloka62">62 </a> <br>śrāddhaparva tato jñeyaṃ kurūṇām aurdhvadehikam<br>ābhiṣecanikaṃ parva dharmarājasya dhīmataḥ<br>श्राद्धपर्व ततो ज्ञेयं कुरूणाम् अुर्ध्वदेहिकम् <br>आभिषेचनिकं पर्व धर्मराजस्य धीमतः </div>
<div class="sloka" id="2_sloka63"> <a href="2.htm#2_sloka63">63 </a> <br>cārvāka nigrahaḥ parva rakṣaso brahmarūpiṇaḥ<br>pravibhāgo gṛhāṇāṃ ca parvoktaṃ tadanantaram<br>चार्वाक निग्रहः पर्व रक्षसो ब्रह्मरूपिणः <br>प्रविभागो गृहाणां च पर्वोक्तं तदनन्तरम् </div>
<div class="sloka" id="2_sloka64"> <a href="2.htm#2_sloka64">64 </a> <br>śānti parva tato yatra rājadharmānukīrtanam<br>āpad dharmaś ca parvoktaṃ mokṣadharmas tataḥ param<br>शान्ति पर्व ततो यत्र राजधर्मानुकीर्तनम् <br>आपद् धर्मश् च पर्वोक्तं मोक्षधर्मस् ततः परम् </div>
<div class="sloka" id="2_sloka65"> <a href="2.htm#2_sloka65">65 </a> <br>tataḥ parva parijñeyam ānuśāsanikaṃ param<br>svargārohaṇikaṃ parva tato bhīṣmasya dhīmataḥ<br>ततः पर्व परिज्ञेयम् आनुशासनिकं परम् <br>स्वर्गारोहणिकं पर्व ततो भीष्मस्य धीमतः </div>
<div class="sloka" id="2_sloka66"> <a href="2.htm#2_sloka66">66 </a> <br>tata āśvamedhikaṃ parva sarvapāpapraṇāśanam<br>anugītā tataḥ parva jñeyam adhyātmavācakam<br>तत आश्वमेधिकं पर्व सर्वपापप्रणाशनम् <br>अनुगीता ततः पर्व ज्ञेयम् अध्यात्मवाचकम् </div>
<div class="sloka" id="2_sloka67"> <a href="2.htm#2_sloka67">67 </a> <br>parva cāśramavāsākhyaṃ putradarśanam eva ca<br>nāradāgamanaṃ parva tataḥ param ihocyate<br>पर्व चाश्रमवासाख्यं पुत्रदर्शनम् एव च <br>नारदागमनं पर्व ततः परम् इहोच्यते </div>
<div class="sloka" id="2_sloka68"> <a href="2.htm#2_sloka68">68 </a> <br>mausalaṃ parva ca tato ghoraṃ samanuvarṇyate<br>mahāprasthānikaṃ parva svargārohaṇikaṃ tataḥ<br>मुसलं पर्व च ततो घोरं समनुवर्ण्यते <br>महाप्रस्थानिकं पर्व स्वर्गारोहणिकं ततः </div>
<div class="sloka" id="2_sloka69"> <a href="2.htm#2_sloka69">69 </a> <br>hari vaṃśas tataḥ parva purāṇaṃ khila saṃjñitam<br>bhaviṣyat parva cāpy uktaṃ khileṣv evādbhutaṃ mahat<br>हरि वंशस् ततः पर्व पुराणं खिल संज्ञितम् <br>भविष्यत् पर्व चाप्य् उक्तं खिलेष्व् एवाद्भुतं महत् </div>
<div class="sloka" id="2_sloka70"> <a href="2.htm#2_sloka70">70 </a> <br>etat parva śataṃ pūrṇaṃ vyāsenoktaṃ mahātmanā<br>yathāvat sūtaputreṇa lomaharṣaṇinā punaḥ<br>एतत् पर्व शतं पूर्णं व्यासेनोक्तं महात्मना <br>यथावत् सूतपुत्रेण लोमहर्षणिना पुनः </div>
<div class="sloka" id="2_sloka71"> <a href="2.htm#2_sloka71">71 </a> <br>kathitaṃ naimiṣāraṇye parvāṇy aṣṭādaśaiva tu<br>samāso bhāratasyāyaṃ tatroktaḥ parva saṃgrahaḥ<br>कथितं नैमिषारण्ये पर्वाण्य् अष्टादशैव तु <br>समासो भारतस्यायं तत्रोक्तः पर्व संग्रहः </div>
<div class="sloka" id="2_sloka72"> <a href="2.htm#2_sloka72">72 </a> <br>pauṣye parvaṇi māhātmyam uttaṅkasyopavarṇitam<br>paulome bhṛguvaṃśasya vistāraḥ parikīrtitaḥ<br>पुष्ये पर्वणि माहात्म्यम् उत्तङ्कस्योपवर्णितम् <br>पुलोमे भृगुवंशस्य विस्तारः परिकीर्तितः </div>
<div class="sloka" id="2_sloka73"> <a href="2.htm#2_sloka73">73 </a> <br>āstīke sarvanāgānāṃ garuḍasya ca saṃbhavaḥ<br>kṣīrodamathanaṃ caiva janmocchaiḥ śravasas tathā<br>आस्तीके सर्वनागानां गरुडस्य च संभवः <br>क्षीरोदमथनं चैव जन्मोच्छैः श्रवसस् तथा </div>
<div class="sloka" id="2_sloka74"> <a href="2.htm#2_sloka74">74 </a> <br>yajataḥ sarpasatreṇa rājñaḥ pārikṣitasya ca<br>katheyam abhinirvṛttā bhāratānāṃ mahātmanām<br>यजतः सर्पसत्रेण राज्ञः पारिक्षितस्य च <br>कथेयम् अभिनिर्वृत्ता भारतानां महात्मनाम् </div>
<div class="sloka" id="2_sloka75"> <a href="2.htm#2_sloka75">75 </a> <br>vividhāḥ saṃbhavā rājñām uktāḥ saṃbhava parvaṇi<br>anyeṣāṃ caiva viprāṇām ṛṣer dvaipāyanasya ca<br>विविधाः संभवा राज्ञाम् उक्ताः संभव पर्वणि <br>अन्येषां चैव विप्राणाम् ऋषेर् द्वैपायनस्य च </div>
<div class="sloka" id="2_sloka76"> <a href="2.htm#2_sloka76">76 </a> <br>aṃśāvataraṇaṃ cātra devānāṃ parikīrtitam<br>daityānāṃ dānavānāṃ ca yakṣāṇāṃ ca mahaujasām<br>अंशावतरणं चात्र देवानां परिकीर्तितम् <br>दैत्यानां दानवानां च यक्षाणां च महुजसाम् </div>
<div class="sloka" id="2_sloka77"> <a href="2.htm#2_sloka77">77 </a> <br>nāgānām atha sarpāṇāṃ gandharvāṇāṃ patatriṇām<br>anyeṣāṃ caiva bhūtānāṃ vividhānāṃ samudbhavaḥ<br>नागानाम् अथ सर्पाणां गन्धर्वाणां पतत्रिणाम् <br>अन्येषां चैव भूतानां विविधानां समुद्भवः </div>
<div class="sloka" id="2_sloka78"> <a href="2.htm#2_sloka78">78 </a> <br>vasūnāṃ punar utpattir bhāgīrathyāṃ mahātmanām<br>śaṃtanor veśmani punas teṣāṃ cārohaṇaṃ divi<br>वसूनां पुनर् उत्पत्तिर् भागीरथ्यां महात्मनाम् <br>शंतनोर् वेश्मनि पुनस् तेषां चारोहणं दिवि </div>
<div class="sloka" id="2_sloka79"> <a href="2.htm#2_sloka79">79 </a> <br>tejo 'ṃśānāṃ ca saṃghātād bhīṣmasyāpy atra saṃbhavaḥ<br>rājyān nivartanaṃ caiva brahmacarya vrate sthitiḥ<br>तेजो 'ंशानां च संघाताद् भीष्मस्याप्य् अत्र संभवः <br>राज्यान् निवर्तनं चैव ब्रह्मचर्य व्रते स्थितिः </div>
<div class="sloka" id="2_sloka80"> <a href="2.htm#2_sloka80">80 </a> <br>pratijñā pālanaṃ caiva rakṣā citrāṅgadasya ca<br>hate citrāṅgade caiva rakṣā bhrātur yavīyasaḥ<br>प्रतिज्ञा पालनं चैव रक्षा चित्राङ्गदस्य च <br>हते चित्राङ्गदे चैव रक्षा भ्रातुर् यवीयसः </div>
<div class="sloka" id="2_sloka81"> <a href="2.htm#2_sloka81">81 </a> <br>vicitravīryasya tathā rājye saṃpratipādanam<br>dharmasya nṛṣu saṃbhūtir aṇī māṇḍavya śāpajā<br>विचित्रवीर्यस्य तथा राज्ये संप्रतिपादनम् <br>धर्मस्य नृषु संभूतिर् अणी माण्डव्य शापजा </div>
<div class="sloka" id="2_sloka82"> <a href="2.htm#2_sloka82">82 </a> <br>kṛṣṇadvaipāyanāc caiva prasūtir varadānajā<br>dhṛtarāṣṭrasya pāṇḍoś ca pāṇḍavānāṃ ca saṃbhavaḥ<br>कृष्णद्वैपायनाच् चैव प्रसूतिर् वरदानजा <br>धृतराष्ट्रस्य पाण्डोश् च पाण्डवानां च संभवः </div>
<div class="sloka" id="2_sloka83"> <a href="2.htm#2_sloka83">83 </a> <br>vāraṇāvata yātrā ca mantro duryodhanasya ca<br>vidurasya ca vākyena suruṅgopakrama kriyā<br>वारणावत यात्रा च मन्त्रो दुर्योधनस्य च <br>विदुरस्य च वाक्येन सुरुङ्गोपक्रम क्रिया </div>
<div class="sloka" id="2_sloka84"> <a href="2.htm#2_sloka84">84 </a> <br>pāṇḍavānāṃ vane ghore hiḍimbāyāś ca darśanam<br>ghaṭotkacasya cotpattir atraiva parikīrtitā<br>पाण्डवानां वने घोरे हिडिम्बायाश् च दर्शनम् <br>घटोत्कचस्य चोत्पत्तिर् अत्रैव परिकीर्तिता </div>
<div class="sloka" id="2_sloka85"> <a href="2.htm#2_sloka85">85 </a> <br>ajñātacaryā pāṇḍūnāṃ vāso brāhmaṇa veśmani<br>bakasya nidhanaṃ caiva nāgarāṇāṃ ca vismayaḥ<br>अज्ञातचर्या पाण्डूनां वासो ब्राह्मण वेश्मनि <br>बकस्य निधनं चैव नागराणां च विस्मयः </div>
<div class="sloka" id="2_sloka86"> <a href="2.htm#2_sloka86">86 </a> <br>aṅgāraparṇaṃ nirjitya gaṅgākūle 'rjunas tadā<br>bhrātṛbhiḥ sahitaḥ sarvaiḥ pāñcālān abhito yayau<br>अङ्गारपर्णं निर्जित्य गङ्गाकूले 'र्जुनस् तदा <br>भ्रातृभिः सहितः सर्वैः पाञ्चालान् अभितो ययु </div>
<div class="sloka" id="2_sloka87"> <a href="2.htm#2_sloka87">87 </a> <br>tāpatyam atha vāsiṣṭham aurvaṃ cākhyānam uttamam<br>pañcendrāṇām upākhyānam atraivādbhutam ucyate<br>तापत्यम् अथ वासिष्ठम् अुर्वं चाख्यानम् उत्तमम् <br>पञ्चेन्द्राणाम् उपाख्यानम् अत्रैवाद्भुतम् उच्यते </div>
<div class="sloka" id="2_sloka88"> <a href="2.htm#2_sloka88">88 </a> <br>pañcānām ekapatnītve vimarśo drupadasya ca<br>draupadyā deva vihito vivāhaś cāpy amānuṣaḥ<br>पञ्चानाम् एकपत्नीत्वे विमर्शो द्रुपदस्य च <br>द्रुपद्या देव विहितो विवाहश् चाप्य् अमानुषः </div>
<div class="sloka" id="2_sloka89"> <a href="2.htm#2_sloka89">89 </a> <br>vidurasya ca saṃprāptir darśanaṃ keśavasya ca<br>khāṇḍava prasthavāsaś ca tathā rājyārdha śāsanam<br>विदुरस्य च संप्राप्तिर् दर्शनं केशवस्य च <br>खाण्डव प्रस्थवासश् च तथा राज्यार्ध शासनम् </div>
<div class="sloka" id="2_sloka90"> <a href="2.htm#2_sloka90">90 </a> <br>nāradasyājñayā caiva draupadyāḥ samayakriyā<br>sundopasundayos tatra upākhyānaṃ prakīrtitam<br>नारदस्याज्ञया चैव द्रुपद्याः समयक्रिया <br>सुन्दोपसुन्दयोस् तत्र उपाख्यानं प्रकीर्तितम् </div>
<div class="sloka" id="2_sloka91"> <a href="2.htm#2_sloka91">91 </a> <br>pārthasya vanavāsaś ca ulūpyā pathi saṃgamaḥ<br>puṇyatīrthānusaṃyānaṃ babhru vāhana janma ca<br>पार्थस्य वनवासश् च उलूप्या पथि संगमः <br>पुण्यतीर्थानुसंयानं बभ्रु वाहन जन्म च </div>
<div class="sloka" id="2_sloka92"> <a href="2.htm#2_sloka92">92 </a> <br>dvārakāyāṃ subhadrā ca kāmayānena kāminī<br>vāsudevasyānumate prāptā caiva kirīṭinā<br>द्वारकायां सुभद्रा च कामयानेन कामिनी <br>वासुदेवस्यानुमते प्राप्ता चैव किरीटिना </div>
<div class="sloka" id="2_sloka93"> <a href="2.htm#2_sloka93">93 </a> <br>haraṇaṃ gṛhya saṃprāpte kṛṣṇe devakinandane<br>saṃprāptiś cakradhanuṣoḥ khāṇḍavasya ca dāhanam<br>हरणं गृह्य संप्राप्ते कृष्णे देवकिनन्दने <br>संप्राप्तिश् चक्रधनुषोः खाण्डवस्य च दाहनम् </div>
<div class="sloka" id="2_sloka94"> <a href="2.htm#2_sloka94">94 </a> <br>abhimanyoḥ subhadrāyāṃ janma cottamatejasaḥ<br>mayasya mokṣo jvalanād bhujaṃgasya ca mokṣaṇam<br>maharṣer mandapālasya śārṅgyaṃ tanayasaṃbhavaḥ<br>अभिमन्योः सुभद्रायां जन्म चोत्तमतेजसः <br>मयस्य मोक्षो ज्वलनाद् भुजंगस्य च मोक्षणम् <br>महर्षेर् मन्दपालस्य शार्ङ्ग्यं तनयसंभवः </div>
<div class="sloka" id="2_sloka95"> <a href="2.htm#2_sloka95">95 </a> <br>ity etad ādhi parvoktaṃ prathamaṃ bahuvistaram<br>adhyāyānāṃ śate dve tu saṃkhāte paramarṣiṇā<br>aṣṭādaśaiva cādhyāyā vyāsenottama tejasā<br>इत्य् एतद् आधि पर्वोक्तं प्रथमं बहुविस्तरम् <br>अध्यायानां शते द्वे तु संखाते परमर्षिणा <br>अष्टादशैव चाध्याया व्यासेनोत्तम तेजसा </div>
<div class="sloka" id="2_sloka96"> <a href="2.htm#2_sloka96">96 </a> <br>sapta ślokasahasrāṇi tathā nava śatāni ca<br>ślokāś ca caturāśītir dṛṣṭo grantho mahātmanā<br>सप्त श्लोकसहस्राणि तथा नव शतानि च <br>श्लोकाश् च चतुराशीतिर् दृष्टो ग्रन्थो महात्मना </div>
<div class="sloka" id="2_sloka97"> <a href="2.htm#2_sloka97">97 </a> <br>dvitīyaṃ tu sabhā parva bahu vṛttāntam ucyate<br>sabhā kriyā pāṇḍavānāṃ kiṃkarāṇāṃ ca darśanam<br>द्वितीयं तु सभा पर्व बहु वृत्तान्तम् उच्यते <br>सभा क्रिया पाण्डवानां किंकराणां च दर्शनम् </div>
<div class="sloka" id="2_sloka98"> <a href="2.htm#2_sloka98">98 </a> <br>lokapāla sabhākhyānaṃ nāradād deva darśanāt<br>rājasūyasya cārambho jarāsaṃdha vadhas tathā<br>लोकपाल सभाख्यानं नारदाद् देव दर्शनात् <br>राजसूयस्य चारम्भो जरासंध वधस् तथा </div>
<div class="sloka" id="2_sloka99"> <a href="2.htm#2_sloka99">99 </a> <br>girivraje niruddhānāṃ rājñāṃ kṛṣṇena mokṣaṇam<br>rājasūye 'rgha saṃvāde śiśupāla vadhas tathā<br>गिरिव्रजे निरुद्धानां राज्ञां कृष्णेन मोक्षणम् <br>राजसूये 'र्घ संवादे शिशुपाल वधस् तथा </div>
<div class="sloka" id="2_sloka100"> <a href="2.htm#2_sloka100">100 </a> <br>yajñe vibhūtiṃ tāṃ dṛṣṭvā duḥkhāmarṣānvitasya ca<br>duryodhanasyāvahāso bhīmena ca sabhā tale<br>यज्ञे विभूतिं तां दृष्ट्वा दुःखामर्षान्वितस्य च <br>दुर्योधनस्यावहासो भीमेन च सभा तले </div>
<div class="sloka" id="2_sloka101"> <a href="2.htm#2_sloka101">101 </a> <br>yatrāsya manyur udbhūto yena dyūtam akārayat<br>yatra dharmasutaṃ dyūte śakuniḥ kitavo 'jayat<br>यत्रास्य मन्युर् उद्भूतो येन द्यूतम् अकारयत् <br>यत्र धर्मसुतं द्यूते शकुनिः कितवो 'जयत् </div>
<div class="sloka" id="2_sloka102"> <a href="2.htm#2_sloka102">102 </a> <br>yatra dyūtārṇave magnān draupadī naur ivārṇavāt<br>tārayām āsa tāṃs tīrṇāñ jñātvā duryodhano nṛpaḥ<br>punar eva tato dyūte samāhvayata pāṇḍavān<br>यत्र द्यूतार्णवे मग्नान् द्रुपदी नुर् इवार्णवात् <br>तारयाम् आस तांस् तीर्णाञ् ज्ञात्वा दुर्योधनो नृपः <br>पुनर् एव ततो द्यूते समाह्वयत पाण्डवान् </div>
<div class="sloka" id="2_sloka103"> <a href="2.htm#2_sloka103">103 </a> <br>etat sarvaṃ sabhā parva samākhyātaṃ mahātmanā<br>adhyāyāḥ saptatir jñeyās tathā dvau cātra saṃkhyayā<br>एतत् सर्वं सभा पर्व समाख्यातं महात्मना <br>अध्यायाः सप्ततिर् ज्ञेयास् तथा द्वु चात्र संख्यया </div>
<div class="sloka" id="2_sloka104"> <a href="2.htm#2_sloka104">104 </a> <br>ślokānāṃ dve sahasre tu pañca ślokaśatāni ca<br>ślokāś caikādaśa jñeyāḥ parvaṇy asmin prakīrtitāḥ<br>श्लोकानां द्वे सहस्रे तु पञ्च श्लोकशतानि च <br>श्लोकाश् चैकादश ज्ञेयाः पर्वण्य् अस्मिन् प्रकीर्तिताः </div>
<div class="sloka" id="2_sloka105"> <a href="2.htm#2_sloka105">105 </a> <br>ataḥ paraṃ tṛtīyaṃ tu jñeyam āraṇyakaṃ mahat<br>paurānugamanaṃ caiva dharmaputrasya dhīmataḥ<br>अतः परं तृतीयं तु ज्ञेयम् आरण्यकं महत् <br>पुरानुगमनं चैव धर्मपुत्रस्य धीमतः </div>
<div class="sloka" id="2_sloka106"> <a href="2.htm#2_sloka106">106 </a> <br>vṛṣṇīnām āgamo yatra pāñcālānāṃ ca sarvaśaḥ<br>yatra saubhavadhākhyānaṃ kirmīravadha eva ca<br>astrahetor vivāsaś ca pārthasyāmita tejasaḥ<br>वृष्णीनाम् आगमो यत्र पाञ्चालानां च सर्वशः <br>यत्र सुभवधाख्यानं किर्मीरवध एव च <br>अस्त्रहेतोर् विवासश् च पार्थस्यामित तेजसः </div>
<div class="sloka" id="2_sloka107"> <a href="2.htm#2_sloka107">107 </a> <br>mahādevena yuddhaṃ ca kirāta vapuṣā saha<br>darśanaṃ lokapālānāṃ svargārohaṇam eva ca<br>महादेवेन युद्धं च किरात वपुषा सह <br>दर्शनं लोकपालानां स्वर्गारोहणम् एव च </div>
<div class="sloka" id="2_sloka108"> <a href="2.htm#2_sloka108">108 </a> <br>darśanaṃ bṛhadaśvasya maharṣer bhāvitātmanaḥ<br>yudhiṣṭhirasya cārtasya vyasane paridevanam<br>दर्शनं बृहदश्वस्य महर्षेर् भावितात्मनः <br>युधिष्ठिरस्य चार्तस्य व्यसने परिदेवनम् </div>
<div class="sloka" id="2_sloka109"> <a href="2.htm#2_sloka109">109 </a> <br>nalopākhyānam atraiva dharmiṣṭhaṃ karuṇodayam<br>damayantyāḥ sthitir yatra nalasya vyasanāgame<br>नलोपाख्यानम् अत्रैव धर्मिष्ठं करुणोदयम् <br>दमयन्त्याः स्थितिर् यत्र नलस्य व्यसनागमे </div>
<div class="sloka" id="2_sloka110"> <a href="2.htm#2_sloka110">110 </a> <br>vanavāsa gatānāṃ ca pāṇḍavānāṃ mahātmanām<br>svarge pravṛttir ākhyātā lomaśenārjunasya vai<br>वनवास गतानां च पाण्डवानां महात्मनाम् <br>स्वर्गे प्रवृत्तिर् आख्याता लोमशेनार्जुनस्य वै </div>
<div class="sloka" id="2_sloka111"> <a href="2.htm#2_sloka111">111 </a> <br>tīrthayātrā tathaivātra pāṇḍavānāṃ mahātmanām<br>jaṭāsurasya tatraiva vadhaḥ samupavarṇyate<br>तीर्थयात्रा तथैवात्र पाण्डवानां महात्मनाम् <br>जटासुरस्य तत्रैव वधः समुपवर्ण्यते </div>
<div class="sloka" id="2_sloka112"> <a href="2.htm#2_sloka112">112 </a> <br>niyukto bhīmasenaś ca draupadyā gandhamādane<br>yatra mandārapuṣpārthaṃ nalinīṃ tām adharṣayat<br>नियुक्तो भीमसेनश् च द्रुपद्या गन्धमादने <br>यत्र मन्दारपुष्पार्थं नलिनीं ताम् अधर्षयत् </div>
<div class="sloka" id="2_sloka113"> <a href="2.htm#2_sloka113">113 </a> <br>yatrāsya sumahad yuddham abhavat saha rākṣasaiḥ<br>yakṣaiś cāpi mahāvīryair maṇimat pramukhais tathā<br>यत्रास्य सुमहद् युद्धम् अभवत् सह राक्षसैः <br>यक्षैश् चापि महावीर्यैर् मणिमत् प्रमुखैस् तथा </div>
<div class="sloka" id="2_sloka114"> <a href="2.htm#2_sloka114">114 </a> <br>āgastyam api cākhyānaṃ yatra vātāpi bhakṣaṇam<br>lopāmudrābhigamanam apatyārtham ṛṣer api<br>आगस्त्यम् अपि चाख्यानं यत्र वातापि भक्षणम् <br>लोपामुद्राभिगमनम् अपत्यार्थम् ऋषेर् अपि </div>
<div class="sloka" id="2_sloka115"> <a href="2.htm#2_sloka115">115 </a> <br>tataḥ śyenakapotīyam upākhyānam anantaram<br>indro 'gnir yatra dharmaś ca ajijñāsañ śibiṃ nṛpam<br>ततः श्येनकपोतीयम् उपाख्यानम् अनन्तरम् <br>इन्द्रो 'ग्निर् यत्र धर्मश् च अजिज्ञासञ् शिबिं नृपम् </div>
<div class="sloka" id="2_sloka116"> <a href="2.htm#2_sloka116">116 </a> <br>ṛśya śṛṅgasya caritaṃ kaumāra brahmacāriṇaḥ<br>jāmadagnyasya rāmasya caritaṃ bhūri tejasaḥ<br>ऋश्य शृङ्गस्य चरितं कुमार ब्रह्मचारिणः <br>जामदग्न्यस्य रामस्य चरितं भूरि तेजसः </div>
<div class="sloka" id="2_sloka117"> <a href="2.htm#2_sloka117">117 </a> <br>kārtavīrya vadho yatra haihayānāṃ ca varṇyate<br>saukanyam api cākhyānaṃ cyavano yatra bhārgavaḥ<br>कार्तवीर्य वधो यत्र हैहयानां च वर्ण्यते <br>सुकन्यम् अपि चाख्यानं च्यवनो यत्र भार्गवः </div>
<div class="sloka" id="2_sloka118"> <a href="2.htm#2_sloka118">118 </a> <br>śaryāti yajñe nāsatyau kṛtavān somapīthinau<br>tābhyāṃ ca yatra sa munir yauvanaṃ pratipāditaḥ<br>शर्याति यज्ञे नासत्यु कृतवान् सोमपीथिनु <br>ताभ्यां च यत्र स मुनिर् युवनं प्रतिपादितः </div>
<div class="sloka" id="2_sloka119"> <a href="2.htm#2_sloka119">119 </a> <br>jantūpākhyānam atraiva yatra putreṇa somakaḥ<br>putrārtham ayajad rājā lebhe putraśataṃ ca saḥ<br>जन्तूपाख्यानम् अत्रैव यत्र पुत्रेण सोमकः <br>पुत्रार्थम् अयजद् राजा लेभे पुत्रशतं च सः </div>
<div class="sloka" id="2_sloka120"> <a href="2.htm#2_sloka120">120 </a> <br>aṣṭāvakrīyam atraiva vivāde yatra bandinam<br>vijitya sāgaraṃ prāptaṃ pitaraṃ labdhavān ṛṣiḥ<br>अष्टावक्रीयम् अत्रैव विवादे यत्र बन्दिनम् <br>विजित्य सागरं प्राप्तं पितरं लब्धवान् ऋषिः </div>
<div class="sloka" id="2_sloka121"> <a href="2.htm#2_sloka121">121 </a> <br>avāpya divyāny astrāṇi gurvarthe savyasācinā<br>nivātakavacair yuddhaṃ hiraṇyapuravāsibhiḥ<br>अवाप्य दिव्यान्य् अस्त्राणि गुर्वर्थे सव्यसाचिना <br>निवातकवचैर् युद्धं हिरण्यपुरवासिभिः </div>
<div class="sloka" id="2_sloka122"> <a href="2.htm#2_sloka122">122 </a> <br>samāgamaś ca pārthasya bhrātṛbhir gandhamādane<br>ghoṣayātrā ca gandharvair yatra yuddhaṃ kirīṭinaḥ<br>समागमश् च पार्थस्य भ्रातृभिर् गन्धमादने <br>घोषयात्रा च गन्धर्वैर् यत्र युद्धं किरीटिनः </div>
<div class="sloka" id="2_sloka123"> <a href="2.htm#2_sloka123">123 </a> <br>punarāgamanaṃ caiva teṣāṃ dvaitavanaṃ saraḥ<br>jayadrathenāpahāro draupadyāś cāśramāntarāt<br>पुनरागमनं चैव तेषां द्वैतवनं सरः <br>जयद्रथेनापहारो द्रुपद्याश् चाश्रमान्तरात् </div>
<div class="sloka" id="2_sloka124"> <a href="2.htm#2_sloka124">124 </a> <br>yatrainam anvayād bhīmo vāyuvegasamo jave<br>mārkaṇḍeya samasyāyām upākhyānāni bhāgaśaḥ<br>यत्रैनम् अन्वयाद् भीमो वायुवेगसमो जवे <br>मार्कण्डेय समस्यायाम् उपाख्यानानि भागशः </div>
<div class="sloka" id="2_sloka125"> <a href="2.htm#2_sloka125">125 </a> <br>saṃdarśanaṃ ca kṛṣṇasya saṃvādaś caiva satyayā<br>vrīhi drauṇikam ākhyānam aindradyumnaṃ tathaiva ca<br>संदर्शनं च कृष्णस्य संवादश् चैव सत्यया <br>व्रीहि द्रुणिकम् आख्यानम् अैन्द्रद्युम्नं तथैव च </div>
<div class="sloka" id="2_sloka126"> <a href="2.htm#2_sloka126">126 </a> <br>sāvitry auddālakīyaṃ ca vainyopākhyānam eva ca<br>rāmāyaṇam upākhyānam atraiva bahuvistaram<br>सावित्र्य् अुद्दालकीयं च वैन्योपाख्यानम् एव च <br>रामायणम् उपाख्यानम् अत्रैव बहुविस्तरम् </div>
<div class="sloka" id="2_sloka127"> <a href="2.htm#2_sloka127">127 </a> <br>karṇasya parimoṣo 'tra kuṇḍalābhyāṃ puraṃdarāt<br>āraṇeyam upākhyānaṃ yatra dharmo 'nvaśāt sutam<br>jagmur labdhavarā yatra pāṇḍavāḥ paścimāṃ diśam<br>कर्णस्य परिमोषो 'त्र कुण्डलाभ्यां पुरंदरात् <br>आरणेयम् उपाख्यानं यत्र धर्मो 'न्वशात् सुतम् <br>जग्मुर् लब्धवरा यत्र पाण्डवाः पश्चिमां दिशम् </div>
<div class="sloka" id="2_sloka128"> <a href="2.htm#2_sloka128">128 </a> <br>etad āraṇyakaṃ parva tṛtīyaṃ parikīrtitam<br>atrādhyāya śate dve tu saṃkhyāte paramarṣiṇā<br>ekona saptatiś caiva tathādhyāyāḥ prakīrtitāḥ<br>एतद् आरण्यकं पर्व तृतीयं परिकीर्तितम् <br>अत्राध्याय शते द्वे तु संख्याते परमर्षिणा <br>एकोन सप्ततिश् चैव तथाध्यायाः प्रकीर्तिताः </div>
<div class="sloka" id="2_sloka129"> <a href="2.htm#2_sloka129">129 </a> <br>ekādaśa sahasrāṇi ślokānāṃ ṣaṭśatāni ca<br>catuḥṣaṣṭis tathā ślokāḥ parvaitat parikīrtitam<br>एकादश सहस्राणि श्लोकानां षट्शतानि च <br>चतुःषष्टिस् तथा श्लोकाः पर्वैतत् परिकीर्तितम् </div>
<div class="sloka" id="2_sloka130"> <a href="2.htm#2_sloka130">130 </a> <br>ataḥ paraṃ nibodhedaṃ vairāṭaṃ parva vistaram<br>virāṭanagaraṃ gatvā śmaśāne vipulāṃ śamīm<br>dṛṣṭvā saṃnidadhus tatra pāṇḍavā āyudhāny uta<br>अतः परं निबोधेदं वैराटं पर्व विस्तरम् <br>विराटनगरं गत्वा श्मशाने विपुलां शमीम् <br>दृष्ट्वा संनिदधुस् तत्र पाण्डवा आयुधान्य् उत </div>
<div class="sloka" id="2_sloka131"> <a href="2.htm#2_sloka131">131 </a> <br>yatra praviśya nagaraṃ chadmabhir nyavasanta te<br>durātmano vadho yatra kīcakasya vṛkodarāt<br>यत्र प्रविश्य नगरं छद्मभिर् न्यवसन्त ते <br>दुरात्मनो वधो यत्र कीचकस्य वृकोदरात् </div>
<div class="sloka" id="2_sloka132"> <a href="2.htm#2_sloka132">132 </a> <br>gograhe yatra pārthena nirjitāḥ kuravo yudhi<br>godhanaṃ ca virāṭasya mokṣitaṃ yatra pāṇḍavaiḥ<br>गोग्रहे यत्र पार्थेन निर्जिताः कुरवो युधि <br>गोधनं च विराटस्य मोक्षितं यत्र पाण्डवैः </div>
<div class="sloka" id="2_sloka133"> <a href="2.htm#2_sloka133">133 </a> <br>virāṭenottarā dattā snuṣā yatra kirīṭinaḥ<br>abhimanyuṃ samuddiśya saubhadram arighātinam<br>विराटेनोत्तरा दत्ता स्नुषा यत्र किरीटिनः <br>अभिमन्युं समुद्दिश्य सुभद्रम् अरिघातिनम् </div>
<div class="sloka" id="2_sloka134"> <a href="2.htm#2_sloka134">134 </a> <br>caturtham etad vipulaṃ vairāṭaṃ parva varṇitam<br>atrāpi parisaṃkhyātam adhyāyānāṃ mahātmanā<br>चतुर्थम् एतद् विपुलं वैराटं पर्व वर्णितम् <br>अत्रापि परिसंख्यातम् अध्यायानां महात्मना </div>
<div class="sloka" id="2_sloka135"> <a href="2.htm#2_sloka135">135 </a> <br>saptaṣaṣṭiratho pūrṇā ślokāgram api me śṛṇu<br>ślokānāṃ dve sahasre tu ślokāḥ pañcāśad eva tu<br>parvaṇy asmin samākhyātāḥ saṃkhyayā paramarṣiṇā<br>सप्तषष्टिरथो पूर्णा श्लोकाग्रम् अपि मे शृणु <br>श्लोकानां द्वे सहस्रे तु श्लोकाः पञ्चाशद् एव तु <br>पर्वण्य् अस्मिन् समाख्याताः संख्यया परमर्षिणा </div>
<div class="sloka" id="2_sloka136"> <a href="2.htm#2_sloka136">136 </a> <br>udyogaparva vijñeyaṃ pañcamaṃ śṛṇvataḥ param<br>upaplavye niviṣṭeṣu pāṇḍaveṣu jigīṣayā<br>duryodhano 'rjunaś caiva vāsudevam upasthitau<br>उद्योगपर्व विज्ञेयं पञ्चमं शृण्वतः परम् <br>उपप्लव्ये निविष्टेषु पाण्डवेषु जिगीषया <br>दुर्योधनो 'र्जुनश् चैव वासुदेवम् उपस्थितु </div>
<div class="sloka" id="2_sloka137"> <a href="2.htm#2_sloka137">137 </a> <br>sāhāyyam asmin samare bhavān nau kartum arhati<br>ity ukte vacane kṛṣṇo yatrovāca mahāmatiḥ<br>साहाय्यम् अस्मिन् समरे भवान् नु कर्तुम् अर्हति <br>इत्य् उक्ते वचने कृष्णो यत्रोवाच महामतिः </div>
<div class="sloka" id="2_sloka138"> <a href="2.htm#2_sloka138">138 </a> <br>ayudhyamānam ātmānaṃ mantriṇaṃ puruṣarṣabhau<br>akṣauhiṇīṃ vā sainyasya kasya vā kiṃ dadāmy aham<br>अयुध्यमानम् आत्मानं मन्त्रिणं पुरुषर्षभु <br>अक्षुहिणीं वा सैन्यस्य कस्य वा किं ददाम्य् अहम् </div>
<div class="sloka" id="2_sloka139"> <a href="2.htm#2_sloka139">139 </a> <br>vavre duryodhanaḥ sainyaṃ mandātmā yatra durmatiḥ<br>ayudhyamānaṃ sacivaṃ vavre kṛṣṇaṃ dhanaṃjayaḥ<br>वव्रे दुर्योधनः सैन्यं मन्दात्मा यत्र दुर्मतिः <br>अयुध्यमानं सचिवं वव्रे कृष्णं धनंजयः </div>
<div class="sloka" id="2_sloka140"> <a href="2.htm#2_sloka140">140 </a> <br>saṃjayaṃ preṣayām āsa śamārthaṃ pāṇḍavān prati<br>yatra dūtaṃ mahārājo dhṛtarāṣṭraḥ pratāpavān<br>संजयं प्रेषयाम् आस शमार्थं पाण्डवान् प्रति <br>यत्र दूतं महाराजो धृतराष्ट्रः प्रतापवान् </div>
<div class="sloka" id="2_sloka141"> <a href="2.htm#2_sloka141">141 </a> <br>śrutvā ca pāṇḍavān yatra vāsudeva purogamān<br>prajāgaraḥ saṃprajajñe dhṛtarāṣṭrasya cintayā<br>श्रुत्वा च पाण्डवान् यत्र वासुदेव पुरोगमान् <br>प्रजागरः संप्रजज्ञे धृतराष्ट्रस्य चिन्तया </div>
<div class="sloka" id="2_sloka142"> <a href="2.htm#2_sloka142">142 </a> <br>viduro yatra vākyāni vicitrāṇi hitāni ca<br>śrāvayām āsa rājānaṃ dhṛtarāṣṭraṃ manīṣiṇam<br>विदुरो यत्र वाक्यानि विचित्राणि हितानि च <br>श्रावयाम् आस राजानं धृतराष्ट्रं मनीषिणम् </div>
<div class="sloka" id="2_sloka143"> <a href="2.htm#2_sloka143">143 </a> <br>tathā sanatsujātena yatrādhyātmam anuttamam<br>manastāpānvito rājā śrāvitaḥ śokalālasaḥ<br>तथा सनत्सुजातेन यत्राध्यात्मम् अनुत्तमम् <br>मनस्तापान्वितो राजा श्रावितः शोकलालसः </div>
<div class="sloka" id="2_sloka144"> <a href="2.htm#2_sloka144">144 </a> <br>prabhāte rājasamitau saṃjayo yatra cābhibhoḥ<br>aikātmyaṃ vāsudevasya proktavān arjunasya ca<br>प्रभाते राजसमितु संजयो यत्र चाभिभोः <br>अैकात्म्यं वासुदेवस्य प्रोक्तवान् अर्जुनस्य च </div>
<div class="sloka" id="2_sloka145"> <a href="2.htm#2_sloka145">145 </a> <br>yatra kṛṣṇo dayāpannaḥ saṃdhim icchan mahāyaśāḥ<br>svayam āgāc chamaṃ kartuṃ nagaraṃ nāgasāhvayam<br>यत्र कृष्णो दयापन्नः संधिम् इच्छन् महायशाः <br>स्वयम् आगाच् छमं कर्तुं नगरं नागसाह्वयम् </div>
<div class="sloka" id="2_sloka146"> <a href="2.htm#2_sloka146">146 </a> <br>pratyākhyānaṃ ca kṛṣṇasya rājñā duryodhanena vai<br>śamārthaṃ yācamānasya pakṣayor ubhayor hitam<br>प्रत्याख्यानं च कृष्णस्य राज्ञा दुर्योधनेन वै <br>शमार्थं याचमानस्य पक्षयोर् उभयोर् हितम् </div>
<div class="sloka" id="2_sloka147"> <a href="2.htm#2_sloka147">147 </a> <br>karṇaduryodhanādīnāṃ duṣṭaṃ vijñāya mantritam<br>yogeśvaratvaṃ kṛṣṇena yatra rājasu darśitam<br>कर्णदुर्योधनादीनां दुष्टं विज्ञाय मन्त्रितम् <br>योगेश्वरत्वं कृष्णेन यत्र राजसु दर्शितम् </div>
<div class="sloka" id="2_sloka148"> <a href="2.htm#2_sloka148">148 </a> <br>ratham āropya kṛṣṇena yatra karṇo 'numantritaḥ<br>upāyapūrvaṃ śauṇḍīryāt pratyākhyātaś ca tena saḥ<br>रथम् आरोप्य कृष्णेन यत्र कर्णो 'नुमन्त्रितः <br>उपायपूर्वं शुण्डीर्यात् प्रत्याख्यातश् च तेन सः </div>
<div class="sloka" id="2_sloka149"> <a href="2.htm#2_sloka149">149 </a> <br>tataś cāpy abhiniryātrā rathāśvanaradantinām<br>nagarād dhāstina purād balasaṃkhyānam eva ca<br>ततश् चाप्य् अभिनिर्यात्रा रथाश्वनरदन्तिनाम् <br>नगराद् धास्तिन पुराद् बलसंख्यानम् एव च </div>
<div class="sloka" id="2_sloka150"> <a href="2.htm#2_sloka150">150 </a> <br>yatra rājñā ulūkasya preṣaṇaṃ pāṇḍavān prati<br>śvo bhāvini mahāyuddhe dūtyena krūra vādinā<br>rathātiratha saṃkhyānam ambopākhyānam eva ca<br>यत्र राज्ञा उलूकस्य प्रेषणं पाण्डवान् प्रति <br>श्वो भाविनि महायुद्धे दूत्येन क्रूर वादिना <br>रथातिरथ संख्यानम् अम्बोपाख्यानम् एव च </div>
<div class="sloka" id="2_sloka151"> <a href="2.htm#2_sloka151">151 </a> <br>etat subahu vṛttāntaṃ pañcamaṃ parva bhārate<br>udyogaparva nirdiṣṭaṃ saṃdhivigrahasaṃśritam<br>एतत् सुबहु वृत्तान्तं पञ्चमं पर्व भारते <br>उद्योगपर्व निर्दिष्टं संधिविग्रहसंश्रितम् </div>
<div class="sloka" id="2_sloka152"> <a href="2.htm#2_sloka152">152 </a> <br>adhyāyāḥ saṃkhyayā tv atra ṣaḍ aśīti śataṃ smṛtam<br>ślokānāṃ ṣaṭ sahasrāṇi tāvanty eva śatāni ca<br>अध्यायाः संख्यया त्व् अत्र षड् अशीति शतं स्मृतम् <br>श्लोकानां षट् सहस्राणि तावन्त्य् एव शतानि च </div>
<div class="sloka" id="2_sloka153"> <a href="2.htm#2_sloka153">153 </a> <br>ślokāś ca navatiḥ proktās tathaivāṣṭau mahātmanā<br>vyāsenodāra matinā parvaṇy asmiṃs tapodhanāḥ<br>श्लोकाश् च नवतिः प्रोक्तास् तथैवाष्टु महात्मना <br>व्यासेनोदार मतिना पर्वण्य् अस्मिंस् तपोधनाः </div>
<div class="sloka" id="2_sloka154"> <a href="2.htm#2_sloka154">154 </a> <br>ata ūrdhvaṃ vicitrārthaṃ bhīṣma parva pracakṣate<br>jambū khaṇḍa vinirmāṇaṃ yatroktaṃ saṃjayena ha<br>अत ऊर्ध्वं विचित्रार्थं भीष्म पर्व प्रचक्षते <br>जम्बू खण्ड विनिर्माणं यत्रोक्तं संजयेन ह </div>
<div class="sloka" id="2_sloka155"> <a href="2.htm#2_sloka155">155 </a> <br>yatra yuddham abhūd ghoraṃ daśāhāny atidāruṇam<br>yatra yaudhiṣṭhiraṃ sainyaṃ viṣādam agamat param<br>यत्र युद्धम् अभूद् घोरं दशाहान्य् अतिदारुणम् <br>यत्र युधिष्ठिरं सैन्यं विषादम् अगमत् परम् </div>
<div class="sloka" id="2_sloka156"> <a href="2.htm#2_sloka156">156 </a> <br>kaśmalaṃ yatra pārthasya vāsudevo mahāmatiḥ<br>mohajaṃ nāśayām āsa hetubhir mokṣadarśanaiḥ<br>कश्मलं यत्र पार्थस्य वासुदेवो महामतिः <br>मोहजं नाशयाम् आस हेतुभिर् मोक्षदर्शनैः </div>
<div class="sloka" id="2_sloka157"> <a href="2.htm#2_sloka157">157 </a> <br>śikhaṇḍinaṃ puraskṛtya yatra pārtho mahādhanuḥ<br>vinighnan niśitair bāṇai rathād bhīṣmam apātayat<br>शिखण्डिनं पुरस्कृत्य यत्र पार्थो महाधनुः <br>विनिघ्नन् निशितैर् बाणै रथाद् भीष्मम् अपातयत् </div>
<div class="sloka" id="2_sloka158"> <a href="2.htm#2_sloka158">158 </a> <br>ṣaṣṭham etan mahāparva bhārate parikīrtitam<br>adhyāyānāṃ śataṃ proktaṃ sapta daśa tathāpare<br>षष्ठम् एतन् महापर्व भारते परिकीर्तितम् <br>अध्यायानां शतं प्रोक्तं सप्त दश तथापरे </div>
<div class="sloka" id="2_sloka159"> <a href="2.htm#2_sloka159">159 </a> <br>pañca ślokasahasrāṇi saṃkhyayāṣṭau śatāni ca<br>ślokāś ca caturāśītiḥ parvaṇy asmin prakīrtitāḥ<br>vyāsena vedaviduṣā saṃkhyātā bhīṣma parvaṇi<br>पञ्च श्लोकसहस्राणि संख्ययाष्टु शतानि च <br>श्लोकाश् च चतुराशीतिः पर्वण्य् अस्मिन् प्रकीर्तिताः <br>व्यासेन वेदविदुषा संख्याता भीष्म पर्वणि </div>
<div class="sloka" id="2_sloka160"> <a href="2.htm#2_sloka160">160 </a> <br>droṇa parva tataś citraṃ bahu vṛttāntam ucyate<br>yatra saṃśaptakāḥ pārtham apaninyū raṇājirāt<br>द्रोण पर्व ततश् चित्रं बहु वृत्तान्तम् उच्यते <br>यत्र संशप्तकाः पार्थम् अपनिन्यू रणाजिरात् </div>
<div class="sloka" id="2_sloka161"> <a href="2.htm#2_sloka161">161 </a> <br>bhagadatto mahārājo yatra śakrasamo yudhi<br>supratīkena nāgena saha śastaḥ kirīṭinā<br>भगदत्तो महाराजो यत्र शक्रसमो युधि <br>सुप्रतीकेन नागेन सह शस्तः किरीटिना </div>
<div class="sloka" id="2_sloka162"> <a href="2.htm#2_sloka162">162 </a> <br>yatrābhimanyuṃ bahavo jaghnur lokamahārathāḥ<br>jayadrathamukhā bālaṃ śūram aprāptayauvanam<br>यत्राभिमन्युं बहवो जघ्नुर् लोकमहारथाः <br>जयद्रथमुखा बालं शूरम् अप्राप्तयुवनम् </div>
<div class="sloka" id="2_sloka163"> <a href="2.htm#2_sloka163">163 </a> <br>hate 'bhimanyau kruddhena yatra pārthena saṃyuge<br>akṣauhiṇīḥ sapta hatvā hato rājā jayadrathaḥ<br>saṃśaptakāvaśeṣaṃ ca kṛtaṃ niḥśeṣam āhave<br>हते 'भिमन्यु क्रुद्धेन यत्र पार्थेन संयुगे <br>अक्षुहिणीः सप्त हत्वा हतो राजा जयद्रथः <br>संशप्तकावशेषं च कृतं निःशेषम् आहवे </div>
<div class="sloka" id="2_sloka164"> <a href="2.htm#2_sloka164">164 </a> <br>alambusaḥ śrutāyuś ca jalasaṃdhaś ca vīryavān<br>saumadattir virāṭaś ca drupadaś ca mahārathaḥ<br>ghaṭotkacādayaś cānye nihatā droṇa parvaṇi<br>अलम्बुसः श्रुतायुश् च जलसंधश् च वीर्यवान् <br>सुमदत्तिर् विराटश् च द्रुपदश् च महारथः <br>घटोत्कचादयश् चान्ये निहता द्रोण पर्वणि </div>
<div class="sloka" id="2_sloka165"> <a href="2.htm#2_sloka165">165 </a> <br>aśvatthāmāpi cātraiva droṇe yudhi nipātite<br>astraṃ prāduścakārograṃ nārāyaṇam amarṣitaḥ<br>अश्वत्थामापि चात्रैव द्रोणे युधि निपातिते <br>अस्त्रं प्रादुश्चकारोग्रं नारायणम् अमर्षितः </div>
<div class="sloka" id="2_sloka166"> <a href="2.htm#2_sloka166">166 </a> <br>saptamaṃ bhārate parva mahad etad udāhṛtam<br>atra te pṛthivīpālāḥ prāyaśo nidhanaṃ gatāḥ<br>droṇa parvaṇi ye śūrā nirdiṣṭāḥ puruṣarṣabhāḥ<br>सप्तमं भारते पर्व महद् एतद् उदाहृतम् <br>अत्र ते पृथिवीपालाः प्रायशो निधनं गताः <br>द्रोण पर्वणि ये शूरा निर्दिष्टाः पुरुषर्षभाः </div>
<div class="sloka" id="2_sloka167"> <a href="2.htm#2_sloka167">167 </a> <br>adhyāyānāṃ śataṃ proktam adhyāyāḥ saptatis tathā<br>aṣṭau ślokasahasrāṇi tathā nava śatāni ca<br>अध्यायानां शतं प्रोक्तम् अध्यायाः सप्ततिस् तथा <br>अष्टु श्लोकसहस्राणि तथा नव शतानि च </div>
<div class="sloka" id="2_sloka168"> <a href="2.htm#2_sloka168">168 </a> <br>ślokā nava tathaivātra saṃkhyātās tattvadarśinā<br>pārāśaryeṇa muninā saṃcintya droṇa parvaṇi<br>श्लोका नव तथैवात्र संख्यातास् तत्त्वदर्शिना <br>पाराशर्येण मुनिना संचिन्त्य द्रोण पर्वणि </div>
<div class="sloka" id="2_sloka169"> <a href="2.htm#2_sloka169">169 </a> <br>ataḥ paraṃ karṇa parva procyate paramādbhutam<br>sārathye viniyogaś ca madrarājasya dhīmataḥ<br>ākhyātaṃ yatra paurāṇaṃ tripurasya nipātanam<br>अतः परं कर्ण पर्व प्रोच्यते परमाद्भुतम् <br>सारथ्ये विनियोगश् च मद्रराजस्य धीमतः <br>आख्यातं यत्र पुराणं त्रिपुरस्य निपातनम् </div>
<div class="sloka" id="2_sloka170"> <a href="2.htm#2_sloka170">170 </a> <br>prayāṇe paruṣaś cātra saṃvādaḥ karṇa śalyayoḥ<br>haṃsakākīyam ākhyānam atraivākṣepa saṃhitam<br>प्रयाणे परुषश् चात्र संवादः कर्ण शल्ययोः <br>हंसकाकीयम् आख्यानम् अत्रैवाक्षेप संहितम् </div>
<div class="sloka" id="2_sloka171"> <a href="2.htm#2_sloka171">171 </a> <br>anyonyaṃ prati ca krodho yudhiṣṭhira kirīṭinoḥ<br>dvairathe yatra pārthena hataḥ karṇo mahārathaḥ<br>अन्योन्यं प्रति च क्रोधो युधिष्ठिर किरीटिनोः <br>द्वैरथे यत्र पार्थेन हतः कर्णो महारथः </div>
<div class="sloka" id="2_sloka172"> <a href="2.htm#2_sloka172">172 </a> <br>aṣṭamaṃ parva nirdiṣṭam etad bhārata cintakaiḥ<br>ekona saptatiḥ proktā adhyāyāḥ karṇa parvaṇi<br>catvāry eva sahasrāṇi nava ślokaśatāni ca<br>अष्टमं पर्व निर्दिष्टम् एतद् भारत चिन्तकैः <br>एकोन सप्ततिः प्रोक्ता अध्यायाः कर्ण पर्वणि <br>चत्वार्य् एव सहस्राणि नव श्लोकशतानि च </div>
<div class="sloka" id="2_sloka173"> <a href="2.htm#2_sloka173">173 </a> <br>ataḥ paraṃ vicitrārthaṃ śakya parva prakīrtitam<br>hatapravīre sainye tu netā madreśvaro 'bhavat<br>अतः परं विचित्रार्थं शक्य पर्व प्रकीर्तितम् <br>हतप्रवीरे सैन्ये तु नेता मद्रेश्वरो 'भवत् </div>
<div class="sloka" id="2_sloka174"> <a href="2.htm#2_sloka174">174 </a> <br>vṛttāni rathayuddhāni kīrtyante yatra bhāgaśaḥ<br>vināśaḥ kurumukhyānāṃ śalya parvaṇi kīrtyate<br>वृत्तानि रथयुद्धानि कीर्त्यन्ते यत्र भागशः <br>विनाशः कुरुमुख्यानां शल्य पर्वणि कीर्त्यते </div>
<div class="sloka" id="2_sloka175"> <a href="2.htm#2_sloka175">175 </a> <br>śalyasya nidhanaṃ cātra dharmarājān mahārathāt<br>gadāyuddhaṃ tu tumulam atraiva parikīrtitam<br>sarasvatyāś ca tīrthānāṃ puṇyatā parikīrtitā<br>शल्यस्य निधनं चात्र धर्मराजान् महारथात् <br>गदायुद्धं तु तुमुलम् अत्रैव परिकीर्तितम् <br>सरस्वत्याश् च तीर्थानां पुण्यता परिकीर्तिता </div>
<div class="sloka" id="2_sloka176"> <a href="2.htm#2_sloka176">176 </a> <br>navamaṃ parva nirdiṣṭam etad adbhutam arthavat<br>ekona ṣaṣṭir adhyāyās tatra saṃkhyā viśāradaiḥ<br>नवमं पर्व निर्दिष्टम् एतद् अद्भुतम् अर्थवत् <br>एकोन षष्टिर् अध्यायास् तत्र संख्या विशारदैः </div>
<div class="sloka" id="2_sloka177"> <a href="2.htm#2_sloka177">177 </a> <br>saṃkhyātā bahu vṛttāntāḥ ślokāgraṃ cātra śasyate<br>trīṇi ślokasahasrāṇi dve śate viṃśatis tathā<br>muninā saṃpraṇītāni kauravāṇāṃ yaśo bhṛtām<br>संख्याता बहु वृत्तान्ताः श्लोकाग्रं चात्र शस्यते <br>त्रीणि श्लोकसहस्राणि द्वे शते विंशतिस् तथा <br>मुनिना संप्रणीतानि कुरवाणां यशो भृताम् </div>
<div class="sloka" id="2_sloka178"> <a href="2.htm#2_sloka178">178 </a> <br>ataḥ paraṃ pravakṣyāmi sauptikaṃ parva dāruṇam<br>bhagnoruṃ yatra rājānaṃ duryodhanam amarṣaṇam<br>अतः परं प्रवक्ष्यामि सुप्तिकं पर्व दारुणम् <br>भग्नोरुं यत्र राजानं दुर्योधनम् अमर्षणम् </div>
<div class="sloka" id="2_sloka179"> <a href="2.htm#2_sloka179">179 </a> <br>vyapayāteṣu pārtheṣu trayas te 'bhyāyayū rathāḥ<br>kṛtavarmā kṛpo drauṇiḥ sāyāhne rudhirokṣitāḥ<br>व्यपयातेषु पार्थेषु त्रयस् ते 'भ्याययू रथाः <br>कृतवर्मा कृपो द्रुणिः सायाह्ने रुधिरोक्षिताः </div>
<div class="sloka" id="2_sloka180"> <a href="2.htm#2_sloka180">180 </a> <br>pratijajñe dṛḍhakrodho drauṇir yatra mahārathaḥ<br>ahatvā sarvapāñcālān dhṛṣṭadyumnapurogamān<br>pāṇḍavāṃś ca sahāmātyān na vimokṣyāmi daṃśanam<br>प्रतिजज्ञे दृढक्रोधो द्रुणिर् यत्र महारथः <br>अहत्वा सर्वपाञ्चालान् धृष्टद्युम्नपुरोगमान् <br>पाण्डवांश् च सहामात्यान् न विमोक्ष्यामि दंशनम् </div>
<div class="sloka" id="2_sloka181"> <a href="2.htm#2_sloka181">181 </a> <br>prasuptān niśi viśvastān yatra te puruṣarṣabhāḥ<br>pāñcālān saparīvārāñ jaghnur drauṇipurogamāḥ<br>प्रसुप्तान् निशि विश्वस्तान् यत्र ते पुरुषर्षभाः <br>पाञ्चालान् सपरीवाराञ् जघ्नुर् द्रुणिपुरोगमाः </div>
<div class="sloka" id="2_sloka182"> <a href="2.htm#2_sloka182">182 </a> <br>yatrāmucyanta pārthās te pañca kṛṣṇa balāśrayāt<br>sātyakiś ca maheṣvāsaḥ śeṣāś ca nidhanaṃ gatāḥ<br>यत्रामुच्यन्त पार्थास् ते पञ्च कृष्ण बलाश्रयात् <br>सात्यकिश् च महेष्वासः शेषाश् च निधनं गताः </div>
<div class="sloka" id="2_sloka183"> <a href="2.htm#2_sloka183">183 </a> <br>draupadī putraśokārtā pitṛbhrātṛvadhārditā<br>kṛtānaśana saṃkalpā yatra bhartṝn upāviśat<br>द्रुपदी पुत्रशोकार्ता पितृभ्रातृवधार्दिता <br>कृतानशन संकल्पा यत्र भर्तঘन् उपाविशत् </div>
<div class="sloka" id="2_sloka184"> <a href="2.htm#2_sloka184">184 </a> <br>draupadī vacanād yatra bhīmo bhīmaparākramaḥ<br>anvadhāvata saṃkruddho bharadvājaṃ guroḥ sutam<br>द्रुपदी वचनाद् यत्र भीमो भीमपराक्रमः <br>अन्वधावत संक्रुद्धो भरद्वाजं गुरोः सुतम् </div>
<div class="sloka" id="2_sloka185"> <a href="2.htm#2_sloka185">185 </a> <br>bhīmasena bhayād yatra daivenābhipracoditaḥ<br>apāṇḍavāyeti ruṣā drauṇir astram avāsṛjat<br>भीमसेन भयाद् यत्र दैवेनाभिप्रचोदितः <br>अपाण्डवायेति रुषा द्रुणिर् अस्त्रम् अवासृजत् </div>
<div class="sloka" id="2_sloka186"> <a href="2.htm#2_sloka186">186 </a> <br>maivam ity abravīt kṛṣṇaḥ śamayaṃs tasya tad vacaḥ<br>yatrāstram astreṇa ca tac chamayām āsa phālgunaḥ<br>मैवम् इत्य् अब्रवीत् कृष्णः शमयंस् तस्य तद् वचः <br>यत्रास्त्रम् अस्त्रेण च तच् छमयाम् आस फाल्गुनः </div>
<div class="sloka" id="2_sloka187"> <a href="2.htm#2_sloka187">187 </a> <br>drauṇidvaipāyanādīnāṃ śāpāś cānyonya kāritāḥ<br>toyakarmaṇi sarveṣāṃ rājñām udakadānike<br>द्रुणिद्वैपायनादीनां शापाश् चान्योन्य कारिताः <br>तोयकर्मणि सर्वेषां राज्ञाम् उदकदानिके </div>
<div class="sloka" id="2_sloka188"> <a href="2.htm#2_sloka188">188 </a> <br>gūḍhotpannasya cākhyānaṃ karṇasya pṛthayātmanaḥ<br>sutasyaitad iha proktaṃ daśamaṃ parva sauptikam<br>गूढोत्पन्नस्य चाख्यानं कर्णस्य पृथयात्मनः <br>सुतस्यैतद् इह प्रोक्तं दशमं पर्व सुप्तिकम् </div>
<div class="sloka" id="2_sloka189"> <a href="2.htm#2_sloka189">189 </a> <br>aṣṭādaśāsminn adhyāyāḥ parvaṇy uktā mahātmanā<br>ślokāgram atra kathitaṃ śatāny aṣṭau tathaiva ca<br>अष्टादशास्मिन्न् अध्यायाः पर्वण्य् उक्ता महात्मना <br>श्लोकाग्रम् अत्र कथितं शतान्य् अष्टु तथैव च </div>
<div class="sloka" id="2_sloka190"> <a href="2.htm#2_sloka190">190 </a> <br>ślokāś ca saptatiḥ proktā yathāvad abhisaṃkhyayā<br>sauptikaiṣīka saṃbandhe parvaṇy amitabuddhinā<br>श्लोकाश् च सप्ततिः प्रोक्ता यथावद् अभिसंख्यया <br>सुप्तिकैषीक संबन्धे पर्वण्य् अमितबुद्धिना </div>
<div class="sloka" id="2_sloka191"> <a href="2.htm#2_sloka191">191 </a> <br>ata ūrdhvam idaṃ prāhuḥ strī parva karuṇodayam<br>vilāpo vīra patnīnāṃ yatrātikaruṇaḥ smṛtaḥ<br>krodhāveśaḥ prasādaś ca gāndhārī dhṛtarāṣṭrayoḥ<br>अत ऊर्ध्वम् इदं प्राहुः स्त्री पर्व करुणोदयम् <br>विलापो वीर पत्नीनां यत्रातिकरुणः स्मृतः <br>क्रोधावेशः प्रसादश् च गान्धारी धृतराष्ट्रयोः </div>
<div class="sloka" id="2_sloka192"> <a href="2.htm#2_sloka192">192 </a> <br>yatra tān kṣatriyāñ śūrān diṣṭāntān anivartinaḥ<br>putrān bhrātṝn pitṝṃś caiva dadṛśur nihatān raṇe<br>यत्र तान् क्षत्रियाञ् शूरान् दिष्टान्तान् अनिवर्तिनः <br>पुत्रान् भ्रातঘन् पितঘंश् चैव ददृशुर् निहतान् रणे </div>
<div class="sloka" id="2_sloka193"> <a href="2.htm#2_sloka193">193 </a> <br>yatra rājā mahāprājñaḥ sarvadharmabhṛtāṃ varaḥ<br>rājñāṃ tāni śarīrāṇi dāhayām āsa śāstrataḥ<br>यत्र राजा महाप्राज्ञः सर्वधर्मभृतां वरः <br>राज्ञां तानि शरीराणि दाहयाम् आस शास्त्रतः </div>
<div class="sloka" id="2_sloka194"> <a href="2.htm#2_sloka194">194 </a> <br>etad ekādaśaṃ proktaṃ parvātikaruṇaṃ mahat<br>sapta viṃśatir adhyāyāḥ parvaṇy asminn udāhṛtāḥ<br>एतद् एकादशं प्रोक्तं पर्वातिकरुणं महत् <br>सप्त विंशतिर् अध्यायाः पर्वण्य् अस्मिन्न् उदाहृताः </div>
<div class="sloka" id="2_sloka195"> <a href="2.htm#2_sloka195">195 </a> <br>ślokāḥ saptaśataṃ cātra pañca saptatir ucyate<br>saṃkhayā bhāratākhyānaṃ kartrā hy atra mahātmanā<br>praṇītaṃ sajjana mano vaiklavyāśru pravartakam<br>श्लोकाः सप्तशतं चात्र पञ्च सप्ततिर् उच्यते <br>संखया भारताख्यानं कर्त्रा ह्य् अत्र महात्मना <br>प्रणीतं सज्जन मनो वैक्लव्याश्रु प्रवर्तकम् </div>
<div class="sloka" id="2_sloka196"> <a href="2.htm#2_sloka196">196 </a> <br>ataḥ paraṃ śānti parva dvādaśaṃ buddhivardhanam<br>yatra nirvedam āpanno dharmarājo yudhiṣṭhiraḥ<br>ghātayitvā pitṝn bhrātṝn putrān saṃbandhibāndhavān<br>अतः परं शान्ति पर्व द्वादशं बुद्धिवर्धनम् <br>यत्र निर्वेदम् आपन्नो धर्मराजो युधिष्ठिरः <br>घातयित्वा पितঘन् भ्रातঘन् पुत्रान् संबन्धिबान्धवान् </div>
<div class="sloka" id="2_sloka197"> <a href="2.htm#2_sloka197">197 </a> <br>śānti parvaṇi dharmāś ca vyākhyātāḥ śaratalpikāḥ<br>rājabhir veditavyā ye samyaṅ nayabubhutsubhiḥ<br>शान्ति पर्वणि धर्माश् च व्याख्याताः शरतल्पिकाः <br>राजभिर् वेदितव्या ये सम्यङ् नयबुभुत्सुभिः </div>
<div class="sloka" id="2_sloka198"> <a href="2.htm#2_sloka198">198 </a> <br>āpad dharmāś ca tatraiva kālahetu pradarśakāḥ<br>yān buddhvā puruṣaḥ samyak sarvajñatvam avāpnuyāt<br>mokṣadharmāś ca kathitā vicitrā bahuvistarāḥ<br>आपद् धर्माश् च तत्रैव कालहेतु प्रदर्शकाः <br>यान् बुद्ध्वा पुरुषः सम्यक् सर्वज्ञत्वम् अवाप्नुयात् <br>मोक्षधर्माश् च कथिता विचित्रा बहुविस्तराः </div>
<div class="sloka" id="2_sloka199"> <a href="2.htm#2_sloka199">199 </a> <br>dvādaśaṃ parva nirdiṣṭam etat prājñajanapriyam<br>parvaṇy atra parijñeyam adhyāyānāṃ śatatrayam<br>triṃśac caiva tathādhyāyā nava caiva tapodhanāḥ<br>द्वादशं पर्व निर्दिष्टम् एतत् प्राज्ञजनप्रियम् <br>पर्वण्य् अत्र परिज्ञेयम् अध्यायानां शतत्रयम् <br>त्रिंशच् चैव तथाध्याया नव चैव तपोधनाः </div>
<div class="sloka" id="2_sloka200"> <a href="2.htm#2_sloka200">200 </a> <br>ślokānāṃ tu sahasrāṇi kīrtitāni caturdaśa<br>pañca caiva śatāny āhuḥ pañcaviṃśatisaṃkhyayā<br>श्लोकानां तु सहस्राणि कीर्तितानि चतुर्दश <br>पञ्च चैव शतान्य् आहुः पञ्चविंशतिसंख्यया </div>
<div class="sloka" id="2_sloka201"> <a href="2.htm#2_sloka201">201 </a> <br>ata ūrdhvaṃ tu vijñeyam ānuśāsanam uttamam<br>yatra prakṛtim āpannaḥ śrutvā dharmaviniścayam<br>bhīṣmād bhāgīrathī putrāt kururājo yudhiṣṭhiraḥ<br>अत ऊर्ध्वं तु विज्ञेयम् आनुशासनम् उत्तमम् <br>यत्र प्रकृतिम् आपन्नः श्रुत्वा धर्मविनिश्चयम् <br>भीष्माद् भागीरथी पुत्रात् कुरुराजो युधिष्ठिरः </div>
<div class="sloka" id="2_sloka202"> <a href="2.htm#2_sloka202">202 </a> <br>vyavahāro 'tra kārtsnyena dharmārthīyo nidarśitaḥ<br>vividhānāṃ ca dānānāṃ phalayogāḥ pṛthagvidhāḥ<br>व्यवहारो 'त्र कार्त्स्न्येन धर्मार्थीयो निदर्शितः <br>विविधानां च दानानां फलयोगाः पृथग्विधाः </div>
<div class="sloka" id="2_sloka203"> <a href="2.htm#2_sloka203">203 </a> <br>tathā pātraviśeṣāś ca dānānāṃ ca paro vidhiḥ<br>ācāra vidhiyogaś ca satyasya ca parā gatiḥ<br>तथा पात्रविशेषाश् च दानानां च परो विधिः <br>आचार विधियोगश् च सत्यस्य च परा गतिः </div>
<div class="sloka" id="2_sloka204"> <a href="2.htm#2_sloka204">204 </a> <br>etat subahu vṛttāntam uttamaṃ cānuśāsanam<br>bhīṣmasyātraiva saṃprāptiḥ svargasya parikīrtitā<br>एतत् सुबहु वृत्तान्तम् उत्तमं चानुशासनम् <br>भीष्मस्यात्रैव संप्राप्तिः स्वर्गस्य परिकीर्तिता </div>
<div class="sloka" id="2_sloka205"> <a href="2.htm#2_sloka205">205 </a> <br>etat trayodaśaṃ parva dharmaniścaya kārakam<br>adhyāyānāṃ śataṃ cātra ṣaṭ catvāriṃśad eva ca<br>ślokānāṃ tu sahasrāṇi ṣaṭ saptaiva śatāni ca<br>एतत् त्रयोदशं पर्व धर्मनिश्चय कारकम् <br>अध्यायानां शतं चात्र षट् चत्वारिंशद् एव च <br>श्लोकानां तु सहस्राणि षट् सप्तैव शतानि च </div>
<div class="sloka" id="2_sloka206"> <a href="2.htm#2_sloka206">206 </a> <br>tata āśvamedhikaṃ nāma parva proktaṃ caturdaśam<br>tat saṃvartamaruttīyaṃ yatrākhyānam anuttamam<br>तत आश्वमेधिकं नाम पर्व प्रोक्तं चतुर्दशम् <br>तत् संवर्तमरुत्तीयं यत्राख्यानम् अनुत्तमम् </div>
<div class="sloka" id="2_sloka207"> <a href="2.htm#2_sloka207">207 </a> <br>suvarṇakośasaṃprāptir janma coktaṃ parikṣitaḥ<br>dagdhasyāstrāgninā pūrvaṃ kṛṣṇāt saṃjīvanaṃ punaḥ<br>सुवर्णकोशसंप्राप्तिर् जन्म चोक्तं परिक्षितः <br>दग्धस्यास्त्राग्निना पूर्वं कृष्णात् संजीवनं पुनः </div>
<div class="sloka" id="2_sloka208"> <a href="2.htm#2_sloka208">208 </a> <br>caryāyāṃ hayam utsṛṣṭaṃ pāṇḍavasyānugacchataḥ<br>tatra tatra ca yuddhāni rājaputrair amarṣaṇaiḥ<br>चर्यायां हयम् उत्सृष्टं पाण्डवस्यानुगच्छतः <br>तत्र तत्र च युद्धानि राजपुत्रैर् अमर्षणैः </div>
<div class="sloka" id="2_sloka209"> <a href="2.htm#2_sloka209">209 </a> <br>citrāṅgadāyāḥ putreṇa putrikāyā dhanaṃjayaḥ<br>saṃgrāme babhru vāhena saṃśayaṃ cātra darśitaḥ<br>aśvamedhe mahāyajñe nakulākhyānam eva ca<br>चित्राङ्गदायाः पुत्रेण पुत्रिकाया धनंजयः <br>संग्रामे बभ्रु वाहेन संशयं चात्र दर्शितः <br>अश्वमेधे महायज्ञे नकुलाख्यानम् एव च </div>
<div class="sloka" id="2_sloka210"> <a href="2.htm#2_sloka210">210 </a> <br>ity āśvamedhikaṃ parva proktam etan mahādbhutam<br>atrādhyāya śataṃ triṃśat trayo 'dhyāyāś ca śabditāḥ<br>इत्य् आश्वमेधिकं पर्व प्रोक्तम् एतन् महाद्भुतम् <br>अत्राध्याय शतं त्रिंशत् त्रयो 'ध्यायाश् च शब्दिताः </div>
<div class="sloka" id="2_sloka211"> <a href="2.htm#2_sloka211">211 </a> <br>trīṇi ślokasahasrāṇi tāvanty eva śatāni ca<br>viṃśatiś ca tathā ślokāḥ saṃkhyātās tattvadarśinā<br>त्रीणि श्लोकसहस्राणि तावन्त्य् एव शतानि च <br>विंशतिश् च तथा श्लोकाः संख्यातास् तत्त्वदर्शिना </div>
<div class="sloka" id="2_sloka212"> <a href="2.htm#2_sloka212">212 </a> <br>tata āśramavāsākyaṃ parva pañcadaśaṃ smṛtam<br>yatra rājyaṃ parityajya gāndhārī sahito nṛpaḥ<br>dhṛtarāṣṭrāśramapadaṃ viduraś ca jagāma ha<br>तत आश्रमवासाक्यं पर्व पञ्चदशं स्मृतम् <br>यत्र राज्यं परित्यज्य गान्धारी सहितो नृपः <br>धृतराष्ट्राश्रमपदं विदुरश् च जगाम ह </div>
<div class="sloka" id="2_sloka213"> <a href="2.htm#2_sloka213">213 </a> <br>yaṃ dṛṣṭvā prasthitaṃ sādhvī pṛthāpy anuyayau tadā<br>putrarājyaṃ parityajya guruśuśrūṣaṇe ratā<br>यं दृष्ट्वा प्रस्थितं साध्वी पृथाप्य् अनुययु तदा <br>पुत्रराज्यं परित्यज्य गुरुशुश्रूषणे रता </div>
<div class="sloka" id="2_sloka214"> <a href="2.htm#2_sloka214">214 </a> <br>yatra rājā hatān putrān pautrān anyāṃś ca pārthivān<br>lokāntara gatān vīrān apaśyat punarāgatān<br>यत्र राजा हतान् पुत्रान् पुत्रान् अन्यांश् च पार्थिवान् <br>लोकान्तर गतान् वीरान् अपश्यत् पुनरागतान् </div>
<div class="sloka" id="2_sloka215"> <a href="2.htm#2_sloka215">215 </a> <br>ṛṣeḥ prasādāt kṛṣṇasya dṛṣṭvāścaryam anuttamam<br>tyaktvā śokaṃ sadāraś ca siddhiṃ paramikāṃ gataḥ<br>ऋषेः प्रसादात् कृष्णस्य दृष्ट्वाश्चर्यम् अनुत्तमम् <br>त्यक्त्वा शोकं सदारश् च सिद्धिं परमिकां गतः </div>
<div class="sloka" id="2_sloka216"> <a href="2.htm#2_sloka216">216 </a> <br>yatra dharmaṃ samāśritya viduraḥ sugatiṃ gataḥ<br>saṃjayaś ca mahāmātro vidvān gāvalgaṇir vaśī<br>यत्र धर्मं समाश्रित्य विदुरः सुगतिं गतः <br>संजयश् च महामात्रो विद्वान् गावल्गणिर् वशी </div>
<div class="sloka" id="2_sloka217"> <a href="2.htm#2_sloka217">217 </a> <br>dadarśa nāradaṃ yatra dharmarājo yudhiṣṭhiraḥ<br>nāradāc caiva śuśrāva vṛṣṇīnāṃ kadanaṃ mahat<br>ददर्श नारदं यत्र धर्मराजो युधिष्ठिरः <br>नारदाच् चैव शुश्राव वृष्णीनां कदनं महत् </div>
<div class="sloka" id="2_sloka218"> <a href="2.htm#2_sloka218">218 </a> <br>etad āśramavāsākhyaṃ pūrvoktaṃ sumahādbhutam<br>dvicatvāriṃśad adhyāyāḥ parvaitad abhisaṃkhyayā<br>एतद् आश्रमवासाख्यं पूर्वोक्तं सुमहाद्भुतम् <br>द्विचत्वारिंशद् अध्यायाः पर्वैतद् अभिसंख्यया </div>
<div class="sloka" id="2_sloka219"> <a href="2.htm#2_sloka219">219 </a> <br>sahasram ekaṃ ślokānāṃ pañca ślokaśatāni ca<br>ṣaḍ eva ca tathā ślokāḥ saṃkhyātās tattvadarśinā<br>सहस्रम् एकं श्लोकानां पञ्च श्लोकशतानि च <br>षड् एव च तथा श्लोकाः संख्यातास् तत्त्वदर्शिना </div>
<div class="sloka" id="2_sloka220"> <a href="2.htm#2_sloka220">220 </a> <br>ataḥ paraṃ nibodhedaṃ mausalaṃ parva dāruṇam<br>yatra te puruṣavyāghrāḥ śastrasparśa sahā yudhi<br>brahmadaṇḍaviniṣpiṣṭāḥ samīpe lavaṇāmbhasaḥ<br>अतः परं निबोधेदं मुसलं पर्व दारुणम् <br>यत्र ते पुरुषव्याघ्राः शस्त्रस्पर्श सहा युधि <br>ब्रह्मदण्डविनिष्पिष्टाः समीपे लवणाम्भसः </div>
<div class="sloka" id="2_sloka221"> <a href="2.htm#2_sloka221">221 </a> <br>āpāne pānagalitā daivenābhipracoditāḥ<br>erakā rūpibhir vajrair nijaghnur itaretaram<br>आपाने पानगलिता दैवेनाभिप्रचोदिताः <br>एरका रूपिभिर् वज्रैर् निजघ्नुर् इतरेतरम् </div>
<div class="sloka" id="2_sloka222"> <a href="2.htm#2_sloka222">222 </a> <br>yatra sarvakṣayaṃ kṛtvā tāv ubhau rāma keśavau<br>nāticakramatuḥ kālaṃ prāptaṃ sarvaharaṃ samam<br>यत्र सर्वक्षयं कृत्वा ताव् उभु राम केशवु <br>नातिचक्रमतुः कालं प्राप्तं सर्वहरं समम् </div>
<div class="sloka" id="2_sloka223"> <a href="2.htm#2_sloka223">223 </a> <br>yatrārjuno dvāravatīm etya vṛṣṇivinākṛtām<br>dṛṣṭvā viṣādam agamat parāṃ cārtiṃ nararṣabhaḥ<br>यत्रार्जुनो द्वारवतीम् एत्य वृष्णिविनाकृताम् <br>दृष्ट्वा विषादम् अगमत् परां चार्तिं नरर्षभः </div>
<div class="sloka" id="2_sloka224"> <a href="2.htm#2_sloka224">224 </a> <br>sa satkṛtya yaduśreṣṭhaṃ mātulaṃ śaurim ātmanaḥ<br>dadarśa yaduvīrāṇām āpane vaiśasaṃ mahat<br>स सत्कृत्य यदुश्रेष्ठं मातुलं शुरिम् आत्मनः <br>ददर्श यदुवीराणाम् आपने वैशसं महत् </div>
<div class="sloka" id="2_sloka225"> <a href="2.htm#2_sloka225">225 </a> <br>śarīraṃ vāsudevasya rāmasya ca mahātmanaḥ<br>saṃskāraṃ lambhayām āsa vṛṣṇīnāṃ ca pradhānataḥ<br>शरीरं वासुदेवस्य रामस्य च महात्मनः <br>संस्कारं लम्भयाम् आस वृष्णीनां च प्रधानतः </div>
<div class="sloka" id="2_sloka226"> <a href="2.htm#2_sloka226">226 </a> <br>sa vṛddhabālam ādāya dvāravatyās tato janam<br>dadarśāpadi kaṣṭāyāṃ gāṇḍīvasya parābhavam<br>स वृद्धबालम् आदाय द्वारवत्यास् ततो जनम् <br>ददर्शापदि कष्टायां गाण्डीवस्य पराभवम् </div>
<div class="sloka" id="2_sloka227"> <a href="2.htm#2_sloka227">227 </a> <br>sarveṣāṃ caiva divyānām astrāṇām aprasannatām<br>nāśaṃ vṛṣṇikalatrāṇāṃ prabhāvānām anityatām<br>सर्वेषां चैव दिव्यानाम् अस्त्राणाम् अप्रसन्नताम् <br>नाशं वृष्णिकलत्राणां प्रभावानाम् अनित्यताम् </div>
<div class="sloka" id="2_sloka228"> <a href="2.htm#2_sloka228">228 </a> <br>dṛṣṭvā nivedam āpanno vyāsa vākyapracoditaḥ<br>dharmarājaṃ samāsādya saṃnyāsaṃ samarocayat<br>दृष्ट्वा निवेदम् आपन्नो व्यास वाक्यप्रचोदितः <br>धर्मराजं समासाद्य संन्यासं समरोचयत् </div>
<div class="sloka" id="2_sloka229"> <a href="2.htm#2_sloka229">229 </a> <br>ity etan mausalaṃ parva ṣoḍaśaṃ parikīrtitam<br>adhyāyāṣṭau samākhyātāḥ ślokānāṃ ca śatatrayam<br>इत्य् एतन् मुसलं पर्व षोडशं परिकीर्तितम् <br>अध्यायाष्टु समाख्याताः श्लोकानां च शतत्रयम् </div>
<div class="sloka" id="2_sloka230"> <a href="2.htm#2_sloka230">230 </a> <br>mahāprasthānikaṃ tasmād ūrdhvaṃ sapta daśaṃ smṛtam<br>yatra rājyaṃ parityajya pāṇḍavāḥ puruṣarṣabhāḥ<br>draupadyā sahitā devyā siddhiṃ paramikāṃ gatāḥ<br>महाप्रस्थानिकं तस्माद् ऊर्ध्वं सप्त दशं स्मृतम् <br>यत्र राज्यं परित्यज्य पाण्डवाः पुरुषर्षभाः <br>द्रुपद्या सहिता देव्या सिद्धिं परमिकां गताः </div>
<div class="sloka" id="2_sloka231"> <a href="2.htm#2_sloka231">231 </a> <br>atrādhyāyās trayaḥ proktāḥ ślokānāṃ ca śataṃ tathā<br>viṃśatiś ca tathā ślokāḥ saṃkhyātās tattvadarśinā<br>अत्राध्यायास् त्रयः प्रोक्ताः श्लोकानां च शतं तथा <br>विंशतिश् च तथा श्लोकाः संख्यातास् तत्त्वदर्शिना </div>
<div class="sloka" id="2_sloka232"> <a href="2.htm#2_sloka232">232 </a> <br>svargaparva tato jñeyaṃ divyaṃ yat tad amānuṣam<br>adhyāyāḥ pañca saṃkhyātā parvaitad abhisaṃkhyayā<br>ślokānāṃ dve śate caiva prasaṃkhyāte tapodhanāḥ<br>स्वर्गपर्व ततो ज्ञेयं दिव्यं यत् तद् अमानुषम् <br>अध्यायाः पञ्च संख्याता पर्वैतद् अभिसंख्यया <br>श्लोकानां द्वे शते चैव प्रसंख्याते तपोधनाः </div>
<div class="sloka" id="2_sloka233"> <a href="2.htm#2_sloka233">233 </a> <br>aṣṭādaśaivam etāni parvāṇy uktāny aśeṣataḥ<br>khileṣu harivaṃśaś ca bhaviṣyac ca prakīrtitam<br>अष्टादशैवम् एतानि पर्वाण्य् उक्तान्य् अशेषतः <br>खिलेषु हरिवंशश् च भविष्यच् च प्रकीर्तितम् </div>
<div class="sloka" id="2_sloka234"> <a href="2.htm#2_sloka234">234 </a> <br>etad akhilam ākhyātaṃ bhārataṃ parva saṃgrahāt<br>aṣṭādaśa samājagmur akṣauhiṇyo yuyutsayā<br>tan mahad dāruṇaṃ yuddham ahāny aṣṭādaśābhavat<br>एतद् अखिलम् आख्यातं भारतं पर्व संग्रहात् <br>अष्टादश समाजग्मुर् अक्षुहिण्यो युयुत्सया <br>तन् महद् दारुणं युद्धम् अहान्य् अष्टादशाभवत् </div>
<div class="sloka" id="2_sloka235"> <a href="2.htm#2_sloka235">235 </a> <br>yo vidyāc caturo vedān sāṅgopaniṣadān dvijaḥ<br>na cākhyānam idaṃ vidyān naiva sa syād vicakṣaṇaḥ<br>यो विद्याच् चतुरो वेदान् साङ्गोपनिषदान् द्विजः <br>न चाख्यानम् इदं विद्यान् नैव स स्याद् विचक्षणः </div>
<div class="sloka" id="2_sloka236"> <a href="2.htm#2_sloka236">236 </a> <br>śrutvā tv idam upākhyānaṃ śrāvyam anyan na rocate<br>puṃḥ kokilarutaṃ śrutvā rūkṣā dhvāṅkṣasya vāg iva<br>श्रुत्वा त्व् इदम् उपाख्यानं श्राव्यम् अन्यन् न रोचते <br>पुंः कोकिलरुतं श्रुत्वा रूक्षा ध्वाङ्क्षस्य वाग् इव </div>
<div class="sloka" id="2_sloka237"> <a href="2.htm#2_sloka237">237 </a> <br>itihāsottamād asmāj jāyante kavi buddhayaḥ<br>pañcabhya iva bhūtebhyo lokasaṃvidhayas trayaḥ<br>इतिहासोत्तमाद् अस्माज् जायन्ते कवि बुद्धयः <br>पञ्चभ्य इव भूतेभ्यो लोकसंविधयस् त्रयः </div>
<div class="sloka" id="2_sloka238"> <a href="2.htm#2_sloka238">238 </a> <br>asyākhyānasya viṣaye purāṇaṃ vartate dvijāḥ<br>antarikṣasya viṣaye prajā iva caturvidhāḥ<br>अस्याख्यानस्य विषये पुराणं वर्तते द्विजाः <br>अन्तरिक्षस्य विषये प्रजा इव चतुर्विधाः </div>
<div class="sloka" id="2_sloka239"> <a href="2.htm#2_sloka239">239 </a> <br>kriyā guṇānāṃ sarveṣām idam ākhyānam āśrayaḥ<br>indriyāṇāṃ samastānāṃ citrā iva manaḥ kriyāḥ<br>क्रिया गुणानां सर्वेषाम् इदम् आख्यानम् आश्रयः <br>इन्द्रियाणां समस्तानां चित्रा इव मनः क्रियाः </div>
<div class="sloka" id="2_sloka240"> <a href="2.htm#2_sloka240">240 </a> <br>anāśrityaitad ākhyānaṃ kathā bhuvi na vidyate<br>āhāram anapāśritya śarīrasyeva dhāraṇam<br>अनाश्रित्यैतद् आख्यानं कथा भुवि न विद्यते <br>आहारम् अनपाश्रित्य शरीरस्येव धारणम् </div>
<div class="sloka" id="2_sloka241"> <a href="2.htm#2_sloka241">241 </a> <br>idaṃ sarvaiḥ kavi varair ākhyānam upajīvyate<br>udayaprepsubhir bhṛtyair abhijāta iveśvaraḥ<br>इदं सर्वैः कवि वरैर् आख्यानम् उपजीव्यते <br>उदयप्रेप्सुभिर् भृत्यैर् अभिजात इवेश्वरः </div>
<div class="sloka" id="2_sloka242"> <a href="2.htm#2_sloka242">242 </a> <br>dvaipāyanauṣṭha puṭaniḥsṛtam aprameyaṃ; puṇyaṃ pavitram atha pāpaharaṃ śivaṃ ca<br>yo bhārataṃ samadhigacchati vācyamānaṃ; kiṃ tasya puṣkara jalair abhiṣecanena<br>द्वैपायनुष्ठ पुटनिःसृतम् अप्रमेयं; पुण्यं पवित्रम् अथ पापहरं शिवं च <br>यो भारतं समधिगच्छति वाच्यमानं; किं तस्य पुष्कर जलैर् अभिषेचनेन </div></body></html>