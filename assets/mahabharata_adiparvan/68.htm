<html><body><div class="sloka" id="68_sloka1"> <a href="68.htm#68_sloka1">1 </a> <br>[v]<br>pratijñāya tu duḥṣante pratiyāte śakuntalā<br>garbhaṃ suṣāva vāmoruḥ kumāram amitaujasam<br>[व्] <br>प्रतिज्ञाय तु दुःषन्ते प्रतियाते शकुन्तला <br>गर्भं सुषाव वामोरुः कुमारम् अमितुजसम् </div>
<div class="sloka" id="68_sloka2"> <a href="68.htm#68_sloka2">2 </a> <br>triṣu varṣeṣu pūrṇeṣu diptānala samadyutim<br>rūpaudāryaguṇopetaṃ dauḥṣantiṃ janamejaya<br>त्रिषु वर्षेषु पूर्णेषु दिप्तानल समद्युतिम् <br>रूपुदार्यगुणोपेतं दुःषन्तिं जनमेजय </div>
<div class="sloka" id="68_sloka3"> <a href="68.htm#68_sloka3">3 </a> <br>jātakarmādi saṃskāraṃ kaṇvaḥ puṇyakṛtāṃ varaḥ<br>tasyātha kārayām āsa vardhamānasya dhīmataḥ<br>जातकर्मादि संस्कारं कण्वः पुण्यकृतां वरः <br>तस्याथ कारयाम् आस वर्धमानस्य धीमतः </div>
<div class="sloka" id="68_sloka4"> <a href="68.htm#68_sloka4">4 </a> <br>dantaiḥ śuklaiḥ śikharibhiḥ siṃhasaṃhanano yuvā<br>cakrāṅkita karaḥ śrīmān mahāmūrdhā mahābalaḥ<br>kumāro devagarbhābhaḥ sa tatrāśu vyavardhata<br>दन्तैः शुक्लैः शिखरिभिः सिंहसंहननो युवा <br>चक्राङ्कित करः श्रीमान् महामूर्धा महाबलः <br>कुमारो देवगर्भाभः स तत्राशु व्यवर्धत </div>
<div class="sloka" id="68_sloka5"> <a href="68.htm#68_sloka5">5 </a> <br>ṣaḍ varṣa eva bālaḥ sa kaṇvāśramapadaṃ prati<br>vyāghrān siṃhān varāhāṃś ca gajāṃś ca mahiṣāṃs tathā<br>षड् वर्ष एव बालः स कण्वाश्रमपदं प्रति <br>व्याघ्रान् सिंहान् वराहांश् च गजांश् च महिषांस् तथा </div>
<div class="sloka" id="68_sloka6"> <a href="68.htm#68_sloka6">6 </a> <br>baddhvā vṛkṣeṣu balavān āśramasya samantataḥ<br>ārohan damayaṃś caiva krīḍaṃś ca paridhāvati<br>बद्ध्वा वृक्षेषु बलवान् आश्रमस्य समन्ततः <br>आरोहन् दमयंश् चैव क्रीडंश् च परिधावति </div>
<div class="sloka" id="68_sloka7"> <a href="68.htm#68_sloka7">7 </a> <br>tato 'sya nāma cakrus te kaṇvāśramanivāsinaḥ<br>astv ayaṃ sarvadamanaḥ sarvaṃ hi damayaty ayam<br>ततो 'स्य नाम चक्रुस् ते कण्वाश्रमनिवासिनः <br>अस्त्व् अयं सर्वदमनः सर्वं हि दमयत्य् अयम् </div>
<div class="sloka" id="68_sloka8"> <a href="68.htm#68_sloka8">8 </a> <br>sa sarvadamano nāma kumāraḥ samapadyata<br>vikrameṇaujasā caiva balena ca samanvitaḥ<br>स सर्वदमनो नाम कुमारः समपद्यत <br>विक्रमेणुजसा चैव बलेन च समन्वितः </div>
<div class="sloka" id="68_sloka9"> <a href="68.htm#68_sloka9">9 </a> <br>taṃ kumāram ṛṣir dṛṣṭvā karma cāsyātimānuṣam<br>samayo yauva rājyāyety abravīc ca śakuntalām<br>तं कुमारम् ऋषिर् दृष्ट्वा कर्म चास्यातिमानुषम् <br>समयो युव राज्यायेत्य् अब्रवीच् च शकुन्तलाम् </div>
<div class="sloka" id="68_sloka10"> <a href="68.htm#68_sloka10">10 </a> <br>tasya tad balam ājñāya kaṇvaḥ śiṣyān uvāca ha<br>śakuntalām imāṃ śīghraṃ sahaputrām ita āśramāt<br>bhartre prāpayatādyaiva sarvalakṣaṇapūjitām<br>तस्य तद् बलम् आज्ञाय कण्वः शिष्यान् उवाच ह <br>शकुन्तलाम् इमां शीघ्रं सहपुत्राम् इत आश्रमात् <br>भर्त्रे प्रापयताद्यैव सर्वलक्षणपूजिताम् </div>
<div class="sloka" id="68_sloka11"> <a href="68.htm#68_sloka11">11 </a> <br>nārīṇāṃ ciravāso hi bāndhaveṣu na rocate<br>kīrticāritradharmaghnas tasmān nayata māciram<br>नारीणां चिरवासो हि बान्धवेषु न रोचते <br>कीर्तिचारित्रधर्मघ्नस् तस्मान् नयत माचिरम् </div>
<div class="sloka" id="68_sloka12"> <a href="68.htm#68_sloka12">12 </a> <br>tathety uktvā tu te sarve prātiṣṭhantāmitaujasaḥ<br>śakuntalāṃ puraskṛtya saputrāṃ gajasāhvayam<br>तथेत्य् उक्त्वा तु ते सर्वे प्रातिष्ठन्तामितुजसः <br>शकुन्तलां पुरस्कृत्य सपुत्रां गजसाह्वयम् </div>
<div class="sloka" id="68_sloka13"> <a href="68.htm#68_sloka13">13 </a> <br>gṛhītvāmara garbhābhaṃ putraṃ kamalalocanam<br>ājagāma tataḥ śubhrā duḥṣanta viditād vanāt<br>गृहीत्वामर गर्भाभं पुत्रं कमललोचनम् <br>आजगाम ततः शुभ्रा दुःषन्त विदिताद् वनात् </div>
<div class="sloka" id="68_sloka14"> <a href="68.htm#68_sloka14">14 </a> <br>abhisṛtya ca rājānaṃ viditā sā praveśitā<br>saha tenaiva putreṇa taruṇādityavarcasā<br>अभिसृत्य च राजानं विदिता सा प्रवेशिता <br>सह तेनैव पुत्रेण तरुणादित्यवर्चसा </div>
<div class="sloka" id="68_sloka15"> <a href="68.htm#68_sloka15">15 </a> <br>pūjayitvā yathānyāyam abravīt taṃ śakuntalā<br>ayaṃ putras tvayā rājan yauva rājye 'bhiṣicyatām<br>पूजयित्वा यथान्यायम् अब्रवीत् तं शकुन्तला <br>अयं पुत्रस् त्वया राजन् युव राज्ये 'भिषिच्यताम् </div>
<div class="sloka" id="68_sloka16"> <a href="68.htm#68_sloka16">16 </a> <br>tvayā hy ayaṃ suto rājan mayy utpannaḥ suropamaḥ<br>yathā samayam etasmin vartasva puruṣottama<br>त्वया ह्य् अयं सुतो राजन् मय्य् उत्पन्नः सुरोपमः <br>यथा समयम् एतस्मिन् वर्तस्व पुरुषोत्तम </div>
<div class="sloka" id="68_sloka17"> <a href="68.htm#68_sloka17">17 </a> <br>yathā samāgame pūrvaṃ kṛtaḥ sa samayas tvayā<br>taṃ smarasva mahābhāga kaṇvāśramapadaṃ prati<br>यथा समागमे पूर्वं कृतः स समयस् त्वया <br>तं स्मरस्व महाभाग कण्वाश्रमपदं प्रति </div>
<div class="sloka" id="68_sloka18"> <a href="68.htm#68_sloka18">18 </a> <br>so 'tha śrutvaiva tad vākyaṃ tasyā rājā smarann api<br>abravīn na smarāmīti kasya tvaṃ duṣṭatāpasi<br>सो 'थ श्रुत्वैव तद् वाक्यं तस्या राजा स्मरन्न् अपि <br>अब्रवीन् न स्मरामीति कस्य त्वं दुष्टतापसि </div>
<div class="sloka" id="68_sloka19"> <a href="68.htm#68_sloka19">19 </a> <br>dharmakāmārtha saṃbandhaṃ na smarāmi tvayā saha<br>gaccha vā tiṣṭha vā kāmaṃ yad vāpīcchasi tat kuru<br>धर्मकामार्थ संबन्धं न स्मरामि त्वया सह <br>गच्छ वा तिष्ठ वा कामं यद् वापीच्छसि तत् कुरु </div>
<div class="sloka" id="68_sloka20"> <a href="68.htm#68_sloka20">20 </a> <br>saivam uktā varārohā vrīḍiteva manasvinī<br>visaṃjñeva ca duḥkhena tasthau sthāṇur ivācalā<br>सैवम् उक्ता वरारोहा व्रीडितेव मनस्विनी <br>विसंज्ञेव च दुःखेन तस्थु स्थाणुर् इवाचला </div>
<div class="sloka" id="68_sloka21"> <a href="68.htm#68_sloka21">21 </a> <br>saṃrambhāmarṣa tāmrākṣī sphuramāṇauṣṭha saṃpuṭā<br>kaṭākṣair nirdahantīva tiryag rājānam aikṣata<br>संरम्भामर्ष ताम्राक्षी स्फुरमाणुष्ठ संपुटा <br>कटाक्षैर् निर्दहन्तीव तिर्यग् राजानम् अैक्षत </div>
<div class="sloka" id="68_sloka22"> <a href="68.htm#68_sloka22">22 </a> <br>ākāraṃ gūhamānā ca manyunābhisamīritā<br>tapasā saṃbhṛtaṃ tejo dhārayām āsa vai tadā<br>आकारं गूहमाना च मन्युनाभिसमीरिता <br>तपसा संभृतं तेजो धारयाम् आस वै तदा </div>
<div class="sloka" id="68_sloka23"> <a href="68.htm#68_sloka23">23 </a> <br>sā muhūrtam iva dhyātvā duḥkhāmarṣa samanvitā<br>bhartāram abhisaṃprekṣya kruddhā vacanam abravīt<br>सा मुहूर्तम् इव ध्यात्वा दुःखामर्ष समन्विता <br>भर्तारम् अभिसंप्रेक्ष्य क्रुद्धा वचनम् अब्रवीत् </div>
<div class="sloka" id="68_sloka24"> <a href="68.htm#68_sloka24">24 </a> <br>jānann api mahārāja kasmād evaṃ prabhāṣase<br>na jānāmīti niḥsaṅgaṃ yathānyaḥ prākṛtas tathā<br>जानन्न् अपि महाराज कस्माद् एवं प्रभाषसे <br>न जानामीति निःसङ्गं यथान्यः प्राकृतस् तथा </div>
<div class="sloka" id="68_sloka25"> <a href="68.htm#68_sloka25">25 </a> <br>atra te hṛdayaṃ veda satyasyaivānṛtasya ca<br>kalyāṇa bata sākṣī tvaṃ mātmānam avamanyathāḥ<br>अत्र ते हृदयं वेद सत्यस्यैवानृतस्य च <br>कल्याण बत साक्षी त्वं मात्मानम् अवमन्यथाः </div>
<div class="sloka" id="68_sloka26"> <a href="68.htm#68_sloka26">26 </a> <br>yo 'nyathā santam ātmānam anyathā pratipadyate<br>kiṃ tena na kṛtaṃ pāpaṃ coreṇātmāpahāriṇā<br>यो 'न्यथा सन्तम् आत्मानम् अन्यथा प्रतिपद्यते <br>किं तेन न कृतं पापं चोरेणात्मापहारिणा </div>
<div class="sloka" id="68_sloka27"> <a href="68.htm#68_sloka27">27 </a> <br>eko 'ham asmīti ca manyase tvaṃ; na hṛcchayaṃ vetsi muniṃ purāṇam<br>yo veditā karmaṇaḥ pāpakasya; yasyāntike tvaṃ vṛjinaṃ karoṣi<br>एको 'हम् अस्मीति च मन्यसे त्वं; न हृच्छयं वेत्सि मुनिं पुराणम् <br>यो वेदिता कर्मणः पापकस्य; यस्यान्तिके त्वं वृजिनं करोषि </div>
<div class="sloka" id="68_sloka28"> <a href="68.htm#68_sloka28">28 </a> <br>manyate pāpakaṃ kṛtvā na kaś cid vetti mām iti<br>vidanti cainaṃ devāś ca svaś caivāntara pūruṣaḥ<br>मन्यते पापकं कृत्वा न कश् चिद् वेत्ति माम् इति <br>विदन्ति चैनं देवाश् च स्वश् चैवान्तर पूरुषः </div>
<div class="sloka" id="68_sloka29"> <a href="68.htm#68_sloka29">29 </a> <br>ādityacandrāv anilānalau ca; dyaur bhūmir āpo hṛdayaṃ yamaś ca<br>ahaś ca rātriś ca ubhe ca saṃdhye; dharmaś ca jānāti narasya vṛttam<br>आदित्यचन्द्राव् अनिलानलु च; द्युर् भूमिर् आपो हृदयं यमश् च <br>अहश् च रात्रिश् च उभे च संध्ये; धर्मश् च जानाति नरस्य वृत्तम् </div>
<div class="sloka" id="68_sloka30"> <a href="68.htm#68_sloka30">30 </a> <br>yamo vaivasvatas tasya niryātayati duṣkṛtam<br>hṛdi sthitaḥ karma sākṣī kṣetrajño yasya tuṣyati<br>यमो वैवस्वतस् तस्य निर्यातयति दुष्कृतम् <br>हृदि स्थितः कर्म साक्षी क्षेत्रज्ञो यस्य तुष्यति </div>
<div class="sloka" id="68_sloka31"> <a href="68.htm#68_sloka31">31 </a> <br>na tu tuṣyati yasyaiṣa puruṣasya durātmanaḥ<br>taṃ yamaḥ pāpakarmāṇaṃ niryātayati duṣkṛtam<br>न तु तुष्यति यस्यैष पुरुषस्य दुरात्मनः <br>तं यमः पापकर्माणं निर्यातयति दुष्कृतम् </div>
<div class="sloka" id="68_sloka32"> <a href="68.htm#68_sloka32">32 </a> <br>avamanyātmanātmānam anyathā pratipadyate<br>devā na tasya śreyāṃso yasyātmāpi na kāraṇam<br>अवमन्यात्मनात्मानम् अन्यथा प्रतिपद्यते <br>देवा न तस्य श्रेयांसो यस्यात्मापि न कारणम् </div>
<div class="sloka" id="68_sloka33"> <a href="68.htm#68_sloka33">33 </a> <br>svayaṃ prāpteti mām evaṃ māvamaṃsthāḥ pativratām<br>arghyārhāṃ nārcayasi māṃ svayaṃ bhāryām upasthitām<br>स्वयं प्राप्तेति माम् एवं मावमंस्थाः पतिव्रताम् <br>अर्घ्यार्हां नार्चयसि मां स्वयं भार्याम् उपस्थिताम् </div>
<div class="sloka" id="68_sloka34"> <a href="68.htm#68_sloka34">34 </a> <br>kimarthaṃ māṃ prākṛtavad upaprekṣasi saṃsadi<br>na khalv aham idaṃ śūnye raumi kiṃ na śṛṇoṣi me<br>किमर्थं मां प्राकृतवद् उपप्रेक्षसि संसदि <br>न खल्व् अहम् इदं शून्ये रुमि किं न शृणोषि मे </div>
<div class="sloka" id="68_sloka35"> <a href="68.htm#68_sloka35">35 </a> <br>yadi me yācamānāyā vacanaṃ na kariṣyasi<br>duḥṣanta śatadhā mūrdhā tatas te 'dya phaliṣyati<br>यदि मे याचमानाया वचनं न करिष्यसि <br>दुःषन्त शतधा मूर्धा ततस् ते 'द्य फलिष्यति </div>
<div class="sloka" id="68_sloka36"> <a href="68.htm#68_sloka36">36 </a> <br>bhāryāṃ patiḥ saṃpraviśya sa yasmāj jāyate punaḥ<br>jāyāyā iti jāyātvaṃ purāṇāḥ kavayo viduḥ<br>भार्यां पतिः संप्रविश्य स यस्माज् जायते पुनः <br>जायाया इति जायात्वं पुराणाः कवयो विदुः </div>
<div class="sloka" id="68_sloka37"> <a href="68.htm#68_sloka37">37 </a> <br>yad āgamavataḥ puṃsas tad apatyaṃ prajāyate<br>tat tārayati saṃtatyā pūrvapretān pitāmahān<br>यद् आगमवतः पुंसस् तद् अपत्यं प्रजायते <br>तत् तारयति संतत्या पूर्वप्रेतान् पितामहान् </div>
<div class="sloka" id="68_sloka38"> <a href="68.htm#68_sloka38">38 </a> <br>pun nāmno narakād yasmāt pitaraṃ trāyate sutaḥ<br>tasmāt putra iti proktaḥ svayam eva svayambhuvā<br>पुन् नाम्नो नरकाद् यस्मात् पितरं त्रायते सुतः <br>तस्मात् पुत्र इति प्रोक्तः स्वयम् एव स्वयम्भुवा </div>
<div class="sloka" id="68_sloka39"> <a href="68.htm#68_sloka39">39 </a> <br>sā bhāryā yā gṛhe dakṣā sā bhāryā yā prajāvatī<br>sā bhāryā yā patiprāṇā sā bhāryā yā pativratā<br>सा भार्या या गृहे दक्षा सा भार्या या प्रजावती <br>सा भार्या या पतिप्राणा सा भार्या या पतिव्रता </div>
<div class="sloka" id="68_sloka40"> <a href="68.htm#68_sloka40">40 </a> <br>ardhaṃ bhāryā manuṣyasya bhāryā śreṣṭhatamaḥ sakhā<br>bhāryā mūlaṃ trivargasya bhāryā mitraṃ mariṣyataḥ<br>अर्धं भार्या मनुष्यस्य भार्या श्रेष्ठतमः सखा <br>भार्या मूलं त्रिवर्गस्य भार्या मित्रं मरिष्यतः </div>
<div class="sloka" id="68_sloka41"> <a href="68.htm#68_sloka41">41 </a> <br>bhāryāvantaḥ kriyāvantaḥ sabhāryā gṛhamedhinaḥ<br>bhāryāvantaḥ pramodante bhāryāvantaḥ śriyānvitāḥ<br>भार्यावन्तः क्रियावन्तः सभार्या गृहमेधिनः <br>भार्यावन्तः प्रमोदन्ते भार्यावन्तः श्रियान्विताः </div>
<div class="sloka" id="68_sloka42"> <a href="68.htm#68_sloka42">42 </a> <br>sakhāyaḥ pravivikteṣu bhavanty etāḥ priyaṃvadāḥ<br>pitaro dharmakāryeṣu bhavanty ārtasya mātaraḥ<br>सखायः प्रविविक्तेषु भवन्त्य् एताः प्रियंवदाः <br>पितरो धर्मकार्येषु भवन्त्य् आर्तस्य मातरः </div>
<div class="sloka" id="68_sloka43"> <a href="68.htm#68_sloka43">43 </a> <br>kāntāreṣv api viśrāmo narasyādhvanikasya vai<br>yaḥ sadāraḥ sa viśvāsyas tasmād dārāḥ parā gatiḥ<br>कान्तारेष्व् अपि विश्रामो नरस्याध्वनिकस्य वै <br>यः सदारः स विश्वास्यस् तस्माद् दाराः परा गतिः </div>
<div class="sloka" id="68_sloka44"> <a href="68.htm#68_sloka44">44 </a> <br>saṃsarantam api pretaṃ viṣameṣv ekapātinam<br>bhāryaivānveti bhartāraṃ satataṃ yā pativratā<br>संसरन्तम् अपि प्रेतं विषमेष्व् एकपातिनम् <br>भार्यैवान्वेति भर्तारं सततं या पतिव्रता </div>
<div class="sloka" id="68_sloka45"> <a href="68.htm#68_sloka45">45 </a> <br>prathamaṃ saṃsthitā bhāryā patiṃ pretya pratīkṣate<br>pūrvaṃ mṛtaṃ ca bhartāraṃ paścāt sādhvy anugacchati<br>प्रथमं संस्थिता भार्या पतिं प्रेत्य प्रतीक्षते <br>पूर्वं मृतं च भर्तारं पश्चात् साध्व्य् अनुगच्छति </div>
<div class="sloka" id="68_sloka46"> <a href="68.htm#68_sloka46">46 </a> <br>etasmāt kāraṇād rājan pāṇigrahaṇam iṣyate<br>yad āpnoti patir bhāryām iha loke paratra ca<br>एतस्मात् कारणाद् राजन् पाणिग्रहणम् इष्यते <br>यद् आप्नोति पतिर् भार्याम् इह लोके परत्र च </div>
<div class="sloka" id="68_sloka47"> <a href="68.htm#68_sloka47">47 </a> <br>ātmātmanaiva janitaḥ putra ity ucyate budhaiḥ<br>tasmād bhāryāṃ naraḥ paśyen mātṛvat putra mātaram<br>आत्मात्मनैव जनितः पुत्र इत्य् उच्यते बुधैः <br>तस्माद् भार्यां नरः पश्येन् मातृवत् पुत्र मातरम् </div>
<div class="sloka" id="68_sloka48"> <a href="68.htm#68_sloka48">48 </a> <br>bhāryāyāṃ janitaṃ putram ādarśe svam ivānanam<br>hlādate janitā preṣkya svargaṃ prāpyeva puṇyakṛt<br>भार्यायां जनितं पुत्रम् आदर्शे स्वम् इवाननम् <br>ह्लादते जनिता प्रेष्क्य स्वर्गं प्राप्येव पुण्यकृत् </div>
<div class="sloka" id="68_sloka49"> <a href="68.htm#68_sloka49">49 </a> <br>dahyamānā manoduḥkhair vyādhibhiś cāturā narāḥ<br>hlādante sveṣu dāreṣu gharmārtāḥ salileṣv iva<br>दह्यमाना मनोदुःखैर् व्याधिभिश् चातुरा नराः <br>ह्लादन्ते स्वेषु दारेषु घर्मार्ताः सलिलेष्व् इव </div>
<div class="sloka" id="68_sloka50"> <a href="68.htm#68_sloka50">50 </a> <br>susaṃrabdho 'pi rāmāṇāṃ na brūyād apriyaṃ budhaḥ<br>ratiṃ prītiṃ ca dharmaṃ ca tāsv āyattam avekṣya ca<br>सुसंरब्धो 'पि रामाणां न ब्रूयाद् अप्रियं बुधः <br>रतिं प्रीतिं च धर्मं च तास्व् आयत्तम् अवेक्ष्य च </div>
<div class="sloka" id="68_sloka51"> <a href="68.htm#68_sloka51">51 </a> <br>ātmano janmanaḥ kṣetraṃ puṇyaṃ rāmāḥ sanātanam<br>ṛṣīṇām api kā śaktiḥ sraṣṭuṃ rāmām ṛte prajāḥ<br>आत्मनो जन्मनः क्षेत्रं पुण्यं रामाः सनातनम् <br>ऋषीणाम् अपि का शक्तिः स्रष्टुं रामाम् ऋते प्रजाः </div>
<div class="sloka" id="68_sloka52"> <a href="68.htm#68_sloka52">52 </a> <br>paripatya yadā sūnur dharaṇī reṇuguṇṭhitaḥ<br>pitur āśliṣyate 'ṅgāni kim ivāsty adhikaṃ tataḥ<br>परिपत्य यदा सूनुर् धरणी रेणुगुण्ठितः <br>पितुर् आश्लिष्यते 'ङ्गानि किम् इवास्त्य् अधिकं ततः </div>
<div class="sloka" id="68_sloka53"> <a href="68.htm#68_sloka53">53 </a> <br>sa tvaṃ svayam anuprāptaṃ sābhilāṣam imaṃ sutam<br>prekṣamāṇaṃ ca kākṣeṇa kimartham avamanyase<br>स त्वं स्वयम् अनुप्राप्तं साभिलाषम् इमं सुतम् <br>प्रेक्षमाणं च काक्षेण किमर्थम् अवमन्यसे </div>
<div class="sloka" id="68_sloka54"> <a href="68.htm#68_sloka54">54 </a> <br>aṇḍāni bibhrati svāni na bhindanti pipīlikāḥ<br>na bharethāḥ kathaṃ nu tvaṃ dharmajñaḥ san svam ātmajam<br>अण्डानि बिभ्रति स्वानि न भिन्दन्ति पिपीलिकाः <br>न भरेथाः कथं नु त्वं धर्मज्ञः सन् स्वम् आत्मजम् </div>
<div class="sloka" id="68_sloka55"> <a href="68.htm#68_sloka55">55 </a> <br>na vāsasāṃ na rāmāṇāṃ nāpāṃ sparśas tathā sukhaḥ<br>śiśor āliṅgyamānasya sparśaḥ sūnor yathāsukhaḥ<br>न वाससां न रामाणां नापां स्पर्शस् तथा सुखः <br>शिशोर् आलिङ्ग्यमानस्य स्पर्शः सूनोर् यथासुखः </div>
<div class="sloka" id="68_sloka56"> <a href="68.htm#68_sloka56">56 </a> <br>brāhmaṇo dvipadāṃ śreṣṭho gaur variṣṭhā catuṣpadām<br>gurur garīyasāṃ śreṣṭhaḥ putraḥ sparśavatāṃ varaḥ<br>ब्राह्मणो द्विपदां श्रेष्ठो गुर् वरिष्ठा चतुष्पदाम् <br>गुरुर् गरीयसां श्रेष्ठः पुत्रः स्पर्शवतां वरः </div>
<div class="sloka" id="68_sloka57"> <a href="68.htm#68_sloka57">57 </a> <br>spṛśatu tvāṃ samāśliṣya putro 'yaṃ priyadarśanaḥ<br>putra sparśāt sukhataraḥ sparśo loke na vidyate<br>स्पृशतु त्वां समाश्लिष्य पुत्रो 'यं प्रियदर्शनः <br>पुत्र स्पर्शात् सुखतरः स्पर्शो लोके न विद्यते </div>
<div class="sloka" id="68_sloka58"> <a href="68.htm#68_sloka58">58 </a> <br>triṣu varṣeṣu pūrṇeṣu prajātāham ariṃdama<br>imaṃ kumāraṃ rājendra tava śokapraṇāśanam<br>त्रिषु वर्षेषु पूर्णेषु प्रजाताहम् अरिंदम <br>इमं कुमारं राजेन्द्र तव शोकप्रणाशनम् </div>
<div class="sloka" id="68_sloka59"> <a href="68.htm#68_sloka59">59 </a> <br>āhartā vājimedhasya śatasaṃkhyasya paurava<br>iti vāg antarikṣe māṃ sūtake 'bhyavadat purā<br>आहर्ता वाजिमेधस्य शतसंख्यस्य पुरव <br>इति वाग् अन्तरिक्षे मां सूतके 'भ्यवदत् पुरा </div>
<div class="sloka" id="68_sloka60"> <a href="68.htm#68_sloka60">60 </a> <br>nanu nāmāṅkam āropya snehād grāmāntaraṃ gatāḥ<br>mūrdhni putrān upāghrāya pratinandanti mānavaḥ<br>ननु नामाङ्कम् आरोप्य स्नेहाद् ग्रामान्तरं गताः <br>मूर्ध्नि पुत्रान् उपाघ्राय प्रतिनन्दन्ति मानवः </div>
<div class="sloka" id="68_sloka61"> <a href="68.htm#68_sloka61">61 </a> <br>vedeṣv api vadantīmaṃ mantravādaṃ dvijātayaḥ<br>jātakarmaṇi putrāṇāṃ tavāpi viditaṃ tathā<br>वेदेष्व् अपि वदन्तीमं मन्त्रवादं द्विजातयः <br>जातकर्मणि पुत्राणां तवापि विदितं तथा </div>
<div class="sloka" id="68_sloka62"> <a href="68.htm#68_sloka62">62 </a> <br>aṅgād aṅgāt saṃbhavasi hṛdayād abhijāyase<br>ātmā vai putra nāmāsi sa jīva śaradaḥ śatam<br>अङ्गाद् अङ्गात् संभवसि हृदयाद् अभिजायसे <br>आत्मा वै पुत्र नामासि स जीव शरदः शतम् </div>
<div class="sloka" id="68_sloka63"> <a href="68.htm#68_sloka63">63 </a> <br>poṣo hi tvadadhīno me saṃtānam api cākṣayam<br>tasmāt tvaṃ jīva me vatsa susukhī śaradāṃ śatam<br>पोषो हि त्वदधीनो मे संतानम् अपि चाक्षयम् <br>तस्मात् त्वं जीव मे वत्स सुसुखी शरदां शतम् </div>
<div class="sloka" id="68_sloka64"> <a href="68.htm#68_sloka64">64 </a> <br>tvad aṅgebhyaḥ prasūto 'yaṃ puruṣāt puruṣo 'paraḥ<br>sarasīvāmala ātmānaṃ dvitīyaṃ paśya me sutam<br>त्वद् अङ्गेभ्यः प्रसूतो 'यं पुरुषात् पुरुषो 'परः <br>सरसीवामल आत्मानं द्वितीयं पश्य मे सुतम् </div>
<div class="sloka" id="68_sloka65"> <a href="68.htm#68_sloka65">65 </a> <br>yathā hy āhavanīyo 'gnir gārpapatyāt praṇīyate<br>tathā tvattaḥ prasūto 'yaṃ tvam ekaḥ san dvidhākṛtaḥ<br>यथा ह्य् आहवनीयो 'ग्निर् गार्पपत्यात् प्रणीयते <br>तथा त्वत्तः प्रसूतो 'यं त्वम् एकः सन् द्विधाकृतः </div>
<div class="sloka" id="68_sloka66"> <a href="68.htm#68_sloka66">66 </a> <br>mṛgāpakṛṣṭena hi te mṛgayāṃ paridhāvatā<br>aham āsāditā rājan kumārī pitur āśrame<br>मृगापकृष्टेन हि ते मृगयां परिधावता <br>अहम् आसादिता राजन् कुमारी पितुर् आश्रमे </div>
<div class="sloka" id="68_sloka67"> <a href="68.htm#68_sloka67">67 </a> <br>urvaśī pūrvacittiś ca sahajanyā ca menakā<br>viśvācī ca ghṛtācī ca ṣaḍ evāpsarasāṃ varāḥ<br>उर्वशी पूर्वचित्तिश् च सहजन्या च मेनका <br>विश्वाची च घृताची च षड् एवाप्सरसां वराः </div>
<div class="sloka" id="68_sloka68"> <a href="68.htm#68_sloka68">68 </a> <br>tāsāṃ māṃ menakā nāma brahmayonir varāpsarāḥ<br>divaḥ saṃprāpya jagatīṃ viśvāmitrād ajījanat<br>तासां मां मेनका नाम ब्रह्मयोनिर् वराप्सराः <br>दिवः संप्राप्य जगतीं विश्वामित्राद् अजीजनत् </div>
<div class="sloka" id="68_sloka69"> <a href="68.htm#68_sloka69">69 </a> <br>sā māṃ himavataḥ pṛṣṭhe suṣuve menakāpsarāḥ<br>avakīrya ca māṃ yātā parātmajam ivāsatī<br>सा मां हिमवतः पृष्ठे सुषुवे मेनकाप्सराः <br>अवकीर्य च मां याता परात्मजम् इवासती </div>
<div class="sloka" id="68_sloka70"> <a href="68.htm#68_sloka70">70 </a> <br>kiṃ nu karmāśubhaṃ pūrvaṃ kṛtavaty asmi janmani<br>yad ahaṃ bāndhavais tyaktā bālye saṃprati ca tvayā<br>किं नु कर्माशुभं पूर्वं कृतवत्य् अस्मि जन्मनि <br>यद् अहं बान्धवैस् त्यक्ता बाल्ये संप्रति च त्वया </div>
<div class="sloka" id="68_sloka71"> <a href="68.htm#68_sloka71">71 </a> <br>kāmaṃ tvayā parityaktā gamiṣyāmy aham āśramam<br>imaṃ tu bālaṃ saṃtyaktuṃ nārhasy ātmajam ātmanā<br>कामं त्वया परित्यक्ता गमिष्याम्य् अहम् आश्रमम् <br>इमं तु बालं संत्यक्तुं नार्हस्य् आत्मजम् आत्मना </div>
<div class="sloka" id="68_sloka72"> <a href="68.htm#68_sloka72">72 </a> <br>[duh]<br>na putram abhijānāmi tvayi jātaṃ śakuntale<br>asatyavacanā nāryaḥ kas te śraddhāsyate vacaḥ<br>[दुह्] <br>न पुत्रम् अभिजानामि त्वयि जातं शकुन्तले <br>असत्यवचना नार्यः कस् ते श्रद्धास्यते वचः </div>
<div class="sloka" id="68_sloka73"> <a href="68.htm#68_sloka73">73 </a> <br>menakā niranukrośā bandhakī jananī tava<br>yayā himavataḥ pṛṣṭhe nirmālyeva praveritā<br>मेनका निरनुक्रोशा बन्धकी जननी तव <br>यया हिमवतः पृष्ठे निर्माल्येव प्रवेरिता </div>
<div class="sloka" id="68_sloka74"> <a href="68.htm#68_sloka74">74 </a> <br>sa cāpi niranukrośaḥ kṣatrayoniḥ pitā tava<br>viśvāmitro brāhmaṇatve lubdhaḥ kāmaparāyaṇaḥ<br>स चापि निरनुक्रोशः क्षत्रयोनिः पिता तव <br>विश्वामित्रो ब्राह्मणत्वे लुब्धः कामपरायणः </div>
<div class="sloka" id="68_sloka75"> <a href="68.htm#68_sloka75">75 </a> <br>menakāpsarasāṃ śreṣṭhā maharṣīṇāṃ ca te pitā<br>tayor apatyaṃ kasmāt tvaṃ puṃścalīvābhidhāsyasi<br>मेनकाप्सरसां श्रेष्ठा महर्षीणां च ते पिता <br>तयोर् अपत्यं कस्मात् त्वं पुंश्चलीवाभिधास्यसि </div>
<div class="sloka" id="68_sloka76"> <a href="68.htm#68_sloka76">76 </a> <br>aśraddheyam idaṃ vākyaṃ kathayantī na lajjase<br>viśeṣato matsakāśe duṣṭatāpasi gamyatām<br>अश्रद्धेयम् इदं वाक्यं कथयन्ती न लज्जसे <br>विशेषतो मत्सकाशे दुष्टतापसि गम्यताम् </div>
<div class="sloka" id="68_sloka77"> <a href="68.htm#68_sloka77">77 </a> <br>kva maharṣiḥ sadaivograḥ sāpsarā kva ca menakā<br>kva ca tvam evaṃ kṛpaṇā tāpasī veṣadhāriṇī<br>क्व महर्षिः सदैवोग्रः साप्सरा क्व च मेनका <br>क्व च त्वम् एवं कृपणा तापसी वेषधारिणी </div>
<div class="sloka" id="68_sloka78"> <a href="68.htm#68_sloka78">78 </a> <br>atikāyaś ca putras te bālo 'pi balavān ayam<br>katham alpena kālena śālaskandha ivodgataḥ<br>अतिकायश् च पुत्रस् ते बालो 'पि बलवान् अयम् <br>कथम् अल्पेन कालेन शालस्कन्ध इवोद्गतः </div>
<div class="sloka" id="68_sloka79"> <a href="68.htm#68_sloka79">79 </a> <br>sunikṛṣṭā ca yonis te puṃścalī pratibhāsi me<br>yadṛcchayā kāmarāgāj jātā menakayā hy asi<br>सुनिकृष्टा च योनिस् ते पुंश्चली प्रतिभासि मे <br>यदृच्छया कामरागाज् जाता मेनकया ह्य् असि </div></body></html>