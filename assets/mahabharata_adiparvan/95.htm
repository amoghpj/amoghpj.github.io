<html><body><div class="sloka" id="95_sloka1"> <a href="95.htm#95_sloka1">1 </a> <br>[v]<br>tato vivāhe nirvṛtte sa rājā śaṃtanur nṛpaḥ<br>tāṃ kanyāṃ rūpasaṃpannāṃ svagṛhe saṃnyaveśayat<br>[व्] <br>ततो विवाहे निर्वृत्ते स राजा शंतनुर् नृपः <br>तां कन्यां रूपसंपन्नां स्वगृहे संन्यवेशयत् </div>
<div class="sloka" id="95_sloka2"> <a href="95.htm#95_sloka2">2 </a> <br>tataḥ śāṃtanavo dhīmān satyavatyām ajāyata<br>vīraś citrāṅgado nāma vīryeṇa manujān ati<br>ततः शांतनवो धीमान् सत्यवत्याम् अजायत <br>वीरश् चित्राङ्गदो नाम वीर्येण मनुजान् अति </div>
<div class="sloka" id="95_sloka3"> <a href="95.htm#95_sloka3">3 </a> <br>athāparaṃ maheṣvāsaṃ satyavatyāṃ punaḥ prabhuḥ<br>vicitravīryaṃ rājānaṃ janayām āsa vīryavān<br>अथापरं महेष्वासं सत्यवत्यां पुनः प्रभुः <br>विचित्रवीर्यं राजानं जनयाम् आस वीर्यवान् </div>
<div class="sloka" id="95_sloka4"> <a href="95.htm#95_sloka4">4 </a> <br>aprāptavati tasmiṃś ca yauvanaṃ bharatarṣabha<br>sa rājā śaṃtanur dhīmān kāladharmam upeyivān<br>अप्राप्तवति तस्मिंश् च युवनं भरतर्षभ <br>स राजा शंतनुर् धीमान् कालधर्मम् उपेयिवान् </div>
<div class="sloka" id="95_sloka5"> <a href="95.htm#95_sloka5">5 </a> <br>svargate śaṃtanau bhīṣmaś citrāṅgadam ariṃdamam<br>sthāpayām āsa vai rājye satyavatyā mate sthitaḥ<br>स्वर्गते शंतनु भीष्मश् चित्राङ्गदम् अरिंदमम् <br>स्थापयाम् आस वै राज्ये सत्यवत्या मते स्थितः </div>
<div class="sloka" id="95_sloka6"> <a href="95.htm#95_sloka6">6 </a> <br>sa tu citrāṅgadaḥ śauryāt sarvāṃś cikṣepa pārthivān<br>manuṣyaṃ na hi mene sa kaṃ cit sadṛśam ātmanaḥ<br>स तु चित्राङ्गदः शुर्यात् सर्वांश् चिक्षेप पार्थिवान् <br>मनुष्यं न हि मेने स कं चित् सदृशम् आत्मनः </div>
<div class="sloka" id="95_sloka7"> <a href="95.htm#95_sloka7">7 </a> <br>taṃ kṣipantaṃ surāṃś caiva manuṣyān asurāṃs tathā<br>gandharvarājo balavāṃs tulyanāmābhyayāt tadā<br>tenāsya sumahad yuddhaṃ kurukṣetre babhūva ha<br>तं क्षिपन्तं सुरांश् चैव मनुष्यान् असुरांस् तथा <br>गन्धर्वराजो बलवांस् तुल्यनामाभ्ययात् तदा <br>तेनास्य सुमहद् युद्धं कुरुक्षेत्रे बभूव ह </div>
<div class="sloka" id="95_sloka8"> <a href="95.htm#95_sloka8">8 </a> <br>tayor balavatos tatra gandharvakurumukhyayoḥ<br>nadyās tīre hiraṇvatyāḥ samās tisro 'bhavad raṇaḥ<br>तयोर् बलवतोस् तत्र गन्धर्वकुरुमुख्ययोः <br>नद्यास् तीरे हिरण्वत्याः समास् तिस्रो 'भवद् रणः </div>
<div class="sloka" id="95_sloka9"> <a href="95.htm#95_sloka9">9 </a> <br>tasmin vimarde tumule śastravṛṣṭiṃ samākule<br>māyādhiko 'vadhīd vīraṃ gandharvaḥ kurusattamam<br>तस्मिन् विमर्दे तुमुले शस्त्रवृष्टिं समाकुले <br>मायाधिको 'वधीद् वीरं गन्धर्वः कुरुसत्तमम् </div>
<div class="sloka" id="95_sloka10"> <a href="95.htm#95_sloka10">10 </a> <br>citrāṅgadaṃ kuruśreṣṭhaṃ vicitraśarakārmukam<br>antāya kṛtvā gandharvo divam ācakrame tataḥ<br>चित्राङ्गदं कुरुश्रेष्ठं विचित्रशरकार्मुकम् <br>अन्ताय कृत्वा गन्धर्वो दिवम् आचक्रमे ततः </div>
<div class="sloka" id="95_sloka11"> <a href="95.htm#95_sloka11">11 </a> <br>tasmin nṛpatiśārdūle nihate bhūri varcasi<br>bhīṣmaḥ śāṃtanavo rājan pretakāryāṇy akārayat<br>तस्मिन् नृपतिशार्दूले निहते भूरि वर्चसि <br>भीष्मः शांतनवो राजन् प्रेतकार्याण्य् अकारयत् </div>
<div class="sloka" id="95_sloka12"> <a href="95.htm#95_sloka12">12 </a> <br>vicitravīryaṃ ca tadā bālam aprāptayauvanam<br>kururājye mahābāhur abhyaṣiñcad anantaram<br>विचित्रवीर्यं च तदा बालम् अप्राप्तयुवनम् <br>कुरुराज्ये महाबाहुर् अभ्यषिञ्चद् अनन्तरम् </div>
<div class="sloka" id="95_sloka13"> <a href="95.htm#95_sloka13">13 </a> <br>vicitravīryas tu tadā bhīṣmasya vacane sthitaḥ<br>anvaśāsan mahārāja pitṛpaitāmahaṃ padam<br>विचित्रवीर्यस् तु तदा भीष्मस्य वचने स्थितः <br>अन्वशासन् महाराज पितृपैतामहं पदम् </div></body></html>