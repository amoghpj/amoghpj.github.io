<html><body><div class="sloka" id="221_sloka1"> <a href="221.htm#221_sloka1">1 </a> <br>[vai]<br>tataḥ prajvalite śukre śārṅgakās te suduḥkhitāḥ<br>vyathitāḥ paramodvignā nādhijagmuḥ parāyaṇam<br>[वै] <br>ततः प्रज्वलिते शुक्रे शार्ङ्गकास् ते सुदुःखिताः <br>व्यथिताः परमोद्विग्ना नाधिजग्मुः परायणम् </div>
<div class="sloka" id="221_sloka2"> <a href="221.htm#221_sloka2">2 </a> <br>niśāmya putrakān bālān mātā teṣāṃ tapasvinī<br>jaritā duḥkhasaṃtaptā vilalāpa nareśvara<br>निशाम्य पुत्रकान् बालान् माता तेषां तपस्विनी <br>जरिता दुःखसंतप्ता विललाप नरेश्वर </div>
<div class="sloka" id="221_sloka3"> <a href="221.htm#221_sloka3">3 </a> <br>ayam agnir dahan kakṣam ita āyāti bhīṣaṇaḥ<br>jagat saṃdīpayan bhīmo mama duḥkhavivardhanaḥ<br>अयम् अग्निर् दहन् कक्षम् इत आयाति भीषणः <br>जगत् संदीपयन् भीमो मम दुःखविवर्धनः </div>
<div class="sloka" id="221_sloka4"> <a href="221.htm#221_sloka4">4 </a> <br>ime ca māṃ karṣayanti śiśavo mandacetasaḥ<br>abarhāś caraṇair hīnāḥ pūrveṣāṃ naḥ parāyaṇam<br>trāsayaṃś cāyam āyāti lelihāno mahīruhān<br>इमे च मां कर्षयन्ति शिशवो मन्दचेतसः <br>अबर्हाश् चरणैर् हीनाः पूर्वेषां नः परायणम् <br>त्रासयंश् चायम् आयाति लेलिहानो महीरुहान् </div>
<div class="sloka" id="221_sloka5"> <a href="221.htm#221_sloka5">5 </a> <br>aśaktimattvāc ca sutā na śaktāḥ saraṇe mama<br>ādāya ca na śaktāsmi putrān saritum anyataḥ<br>अशक्तिमत्त्वाच् च सुता न शक्ताः सरणे मम <br>आदाय च न शक्तास्मि पुत्रान् सरितुम् अन्यतः </div>
<div class="sloka" id="221_sloka6"> <a href="221.htm#221_sloka6">6 </a> <br>na ca tyaktum ahaṃ śaktā hṛdayaṃ dūyatīva me<br>kaṃ nu jahyām ahaṃ putraṃ kam ādāya vrajāmy aham<br>न च त्यक्तुम् अहं शक्ता हृदयं दूयतीव मे <br>कं नु जह्याम् अहं पुत्रं कम् आदाय व्रजाम्य् अहम् </div>
<div class="sloka" id="221_sloka7"> <a href="221.htm#221_sloka7">7 </a> <br>kiṃ nu me syāt kṛtaṃ kṛtvā manyadhvaṃ putrakāḥ katham<br>cintayānā vimokṣaṃ vo nādhigacchāmi kiṃ cana<br>chādayitvā ca vo gātraiḥ kariṣye maraṇaṃ saha<br>किं नु मे स्यात् कृतं कृत्वा मन्यध्वं पुत्रकाः कथम् <br>चिन्तयाना विमोक्षं वो नाधिगच्छामि किं चन <br>छादयित्वा च वो गात्रैः करिष्ये मरणं सह </div>
<div class="sloka" id="221_sloka8"> <a href="221.htm#221_sloka8">8 </a> <br>jaritārau kulaṃ hīdaṃ jyeṣṭhatvena pratiṣṭhitam<br>sārisṛkvaḥ prajāyeta pitṝṇāṃ kulavardhanaḥ<br>जरितारु कुलं हीदं ज्येष्ठत्वेन प्रतिष्ठितम् <br>सारिसृक्वः प्रजायेत पितঘणां कुलवर्धनः </div>
<div class="sloka" id="221_sloka9"> <a href="221.htm#221_sloka9">9 </a> <br>stamba mitras tapaḥ kuryād droṇo brahmavid uttamaḥ<br>ity evam uktvā prayayau pitā vo nirghṛṇaḥ purā<br>स्तम्ब मित्रस् तपः कुर्याद् द्रोणो ब्रह्मविद् उत्तमः <br>इत्य् एवम् उक्त्वा प्रययु पिता वो निर्घृणः पुरा </div>
<div class="sloka" id="221_sloka10"> <a href="221.htm#221_sloka10">10 </a> <br>kam upādāya śakyeta gantuṃ kasyāpad uttamā<br>kiṃ nu kṛtvā kṛtaṃ kāryaṃ bhaved iti ca vihvalā<br>कम् उपादाय शक्येत गन्तुं कस्यापद् उत्तमा <br>किं नु कृत्वा कृतं कार्यं भवेद् इति च विह्वला </div>
<div class="sloka" id="221_sloka11"> <a href="221.htm#221_sloka11">11 </a> <br>nāpaśyat svadhiyā mokṣaṃ svasutānāṃ tadānalāt<br>evaṃ bruvantīṃ śārṅgās te pratyūcur atha mātaram<br>नापश्यत् स्वधिया मोक्षं स्वसुतानां तदानलात् <br>एवं ब्रुवन्तीं शार्ङ्गास् ते प्रत्यूचुर् अथ मातरम् </div>
<div class="sloka" id="221_sloka12"> <a href="221.htm#221_sloka12">12 </a> <br>sneham utsṛjya mātas tvaṃ pata yatra na havyavāṭ<br>asmāsu hi vinaṣṭeṣu bhavitāraḥ sutās tava<br>tvayi mātar vinaṣṭāyāṃ na naḥ syāt kulasaṃtatiḥ<br>स्नेहम् उत्सृज्य मातस् त्वं पत यत्र न हव्यवाट् <br>अस्मासु हि विनष्टेषु भवितारः सुतास् तव <br>त्वयि मातर् विनष्टायां न नः स्यात् कुलसंततिः </div>
<div class="sloka" id="221_sloka13"> <a href="221.htm#221_sloka13">13 </a> <br>anvavaikṣyaitad ubhayaṃ kṣamaṃ syād yat kulasya naḥ<br>tad vai kartuṃ paraḥ kālo mātar eṣa bhavet tava<br>अन्ववैक्ष्यैतद् उभयं क्षमं स्याद् यत् कुलस्य नः <br>तद् वै कर्तुं परः कालो मातर् एष भवेत् तव </div>
<div class="sloka" id="221_sloka14"> <a href="221.htm#221_sloka14">14 </a> <br>mā vai kulavināśāya snehaṃ kārṣīḥ suteṣu naḥ<br>na hīdaṃ karma moghaṃ syāl lokakāmasya naḥ pituḥ<br>मा वै कुलविनाशाय स्नेहं कार्षीः सुतेषु नः <br>न हीदं कर्म मोघं स्याल् लोककामस्य नः पितुः </div>
<div class="sloka" id="221_sloka15"> <a href="221.htm#221_sloka15">15 </a> <br>[jaritā]<br>idam ākhor bilaṃ bhūmau vṛkṣasyāsya samīpataḥ<br>tad āviśadhvaṃ tvaritā vahner atra na vo bhayam<br>[जरिता] <br>इदम् आखोर् बिलं भूमु वृक्षस्यास्य समीपतः <br>तद् आविशध्वं त्वरिता वह्नेर् अत्र न वो भयम् </div>
<div class="sloka" id="221_sloka16"> <a href="221.htm#221_sloka16">16 </a> <br>tato 'haṃ pāṃsunā chidram apidhāsyāmi putrakāḥ<br>evaṃ pratikṛtaṃ manye jvalataḥ kṛṣṇavartmanaḥ<br>ततो 'हं पांसुना छिद्रम् अपिधास्यामि पुत्रकाः <br>एवं प्रतिकृतं मन्ये ज्वलतः कृष्णवर्त्मनः </div>
<div class="sloka" id="221_sloka17"> <a href="221.htm#221_sloka17">17 </a> <br>tata eṣyāmy atīte 'gnau vihartuṃ pāṃsusaṃcayam<br>rocatām eṣa vopāyo vimokṣāya hutāśanāt<br>तत एष्याम्य् अतीते 'ग्नु विहर्तुं पांसुसंचयम् <br>रोचताम् एष वोपायो विमोक्षाय हुताशनात् </div>
<div class="sloka" id="221_sloka18"> <a href="221.htm#221_sloka18">18 </a> <br>[ṣārngakāh]<br>abarhān māṃsabhūtān naḥ kravyādākhur vināśayet<br>paśyamānā bhayam idaṃ na śakṣyāmo niṣevitum<br>[षार्न्गकाह्] <br>अबर्हान् मांसभूतान् नः क्रव्यादाखुर् विनाशयेत् <br>पश्यमाना भयम् इदं न शक्ष्यामो निषेवितुम् </div>
<div class="sloka" id="221_sloka19"> <a href="221.htm#221_sloka19">19 </a> <br>katham agnir na no dahyāt katham ākhur na bhakṣayet<br>kathaṃ na syāt pitā moghaḥ kathaṃ mātā dhriyeta naḥ<br>कथम् अग्निर् न नो दह्यात् कथम् आखुर् न भक्षयेत् <br>कथं न स्यात् पिता मोघः कथं माता ध्रियेत नः </div>
<div class="sloka" id="221_sloka20"> <a href="221.htm#221_sloka20">20 </a> <br>bila ākhor vināśaḥ syād agner ākāśacāriṇām<br>anvavekṣyaitad ubhayaṃ śreyān dāho na bhakṣaṇam<br>बिल आखोर् विनाशः स्याद् अग्नेर् आकाशचारिणाम् <br>अन्ववेक्ष्यैतद् उभयं श्रेयान् दाहो न भक्षणम् </div></body></html>