<html><body><div class="sloka" id="77_sloka1"> <a href="77.htm#77_sloka1">1 </a> <br>[v]<br>yayātiḥ svapuraṃ prāpya mahendra purasaṃnibham<br>praviśyāntaḥpuraṃ tatra deva yānīṃ nyaveśayat</div>
<div class="sloka" id="77_sloka2"> <a href="77.htm#77_sloka2">2 </a> <br>deva yānyāś cānumate tāṃ sutāṃ vṛṣaparvaṇaḥ<br>aśokavanikābhyāśe gṛhaṃ kṛtvā nyaveśayat</div>
<div class="sloka" id="77_sloka3"> <a href="77.htm#77_sloka3">3 </a> <br>vṛtāṃ dāsī sahasreṇa śarmiṣṭhām āsurāyaṇīm<br>vāsobhir annapānaiś ca saṃvibhajya susatkṛtām</div>
<div class="sloka" id="77_sloka4"> <a href="77.htm#77_sloka4">4 </a> <br>deva yānyā tu sahitaḥ sa nṛpo nahuṣātmajaḥ<br>vijahāra bahūn abdān devavan mudito bhṛśam</div>
<div class="sloka" id="77_sloka5"> <a href="77.htm#77_sloka5">5 </a> <br>ṛtukāle tu saṃprāpte deva yānī varāṅganā<br>lebhe garbhaṃ prathamataḥ kumāraṃ ca vyajāyata</div>
<div class="sloka" id="77_sloka6"> <a href="77.htm#77_sloka6">6 </a> <br>gate varṣasahasre tu śarmiṣṭhā vārṣaparvaṇī<br>dadarśa yauvanaṃ prāptā ṛtuṃ sā cānvacintayat</div>
<div class="sloka" id="77_sloka7"> <a href="77.htm#77_sloka7">7 </a> <br>ṛtukālaś ca saṃprāpto na ca me 'sti patir vṛtaḥ<br>kiṃ prāptaṃ kiṃ nu kartavyaṃ kiṃ vā kṛtvā kṛtaṃ bhavet</div>
<div class="sloka" id="77_sloka8"> <a href="77.htm#77_sloka8">8 </a> <br>deva yānī prajātāsau vṛthāhaṃ prāptayauvanā<br>yathā tayā vṛto bhartā tathaivāhaṃ vṛṇomi tam</div>
<div class="sloka" id="77_sloka9"> <a href="77.htm#77_sloka9">9 </a> <br>rājñā putraphalaṃ deyam iti me niścitā matiḥ<br>apīdānīṃ sa dharmātmā iyān me darśanaṃ rahaḥ</div>
<div class="sloka" id="77_sloka10"> <a href="77.htm#77_sloka10">10 </a> <br>atha niṣkramya rājāsau tasmin kāle yadṛcchayā<br>aśokavanikābhyāśe śarmiṣṭhāṃ prāpya viṣṭhitaḥ</div>
<div class="sloka" id="77_sloka11"> <a href="77.htm#77_sloka11">11 </a> <br>tam ekaṃ rahite dṛṣṭvā śarmiṣṭhā cāruhāsinī<br>pratyudgamyāñjaliṃ kṛtvā rājānaṃ vākyam abravīt</div>
<div class="sloka" id="77_sloka12"> <a href="77.htm#77_sloka12">12 </a> <br>somasyendrasya viṣṇor vā yamasya varuṇasya vā<br>tava vā nāhuṣa kule kaḥ striyaṃ spraṣṭum arhasi</div>
<div class="sloka" id="77_sloka13"> <a href="77.htm#77_sloka13">13 </a> <br>rūpābhijana śīlair hi tvaṃ rājan vettha māṃ sadā<br>sā tvāṃ yāce prasādyāham ṛtuṃ dehi narādhipa</div>
<div class="sloka" id="77_sloka14"> <a href="77.htm#77_sloka14">14 </a> <br>[y]<br>vedmi tvāṃ śīlasaṃpannāṃ daitya kanyām aninditām<br>rūpe ca te na paśyāmi sūcy agram api ninditam</div>
<div class="sloka" id="77_sloka15"> <a href="77.htm#77_sloka15">15 </a> <br>abravīd uśanā kāvyo deva yānīṃ yadāvaham<br>na yam āhvayitavyā te śayane vārṣaparvaṇī</div>
<div class="sloka" id="77_sloka16"> <a href="77.htm#77_sloka16">16 </a> <br>[ṣar]<br>na narma yuktaṃ vacanaṃ hinasti; na strīṣu rājan na vivāha kāle<br>prāṇātyaye sarvadhanāpahāre; pañcānṛtāny āhur apātakāni</div>
<div class="sloka" id="77_sloka17"> <a href="77.htm#77_sloka17">17 </a> <br>pṛṣṭaṃ tu sākṣye pravadantam anyathā; vadanti mithyopahitaṃ narendra<br>ekārthatāyāṃ tu samāhitāyāṃ; mithyā vadantam anṛtaṃ hinasti</div>
<div class="sloka" id="77_sloka18"> <a href="77.htm#77_sloka18">18 </a> <br>[y]<br>rājā pramāṇaṃ bhūtānāṃ sa naśyeta mṛṣā vadan<br>arthakṛcchram api prāpya na mithyā kartum utsahe</div>
<div class="sloka" id="77_sloka19"> <a href="77.htm#77_sloka19">19 </a> <br>[ṣar]<br>samāv etau matau rājan patiḥ sakhyāś ca yaḥ patiḥ<br>samaṃ vivāham ity āhuḥ sakhyā me 'si patir vṛtaḥ</div>
<div class="sloka" id="77_sloka20"> <a href="77.htm#77_sloka20">20 </a> <br>[y]<br>dātavyaṃ yācamānebhya iti me vratam āhitam<br>tvaṃ ca yācasi māṃ kāmaṃ brūhi kiṃ karavāṇi te</div>
<div class="sloka" id="77_sloka21"> <a href="77.htm#77_sloka21">21 </a> <br>[ṣar]<br>adharmāt trāhi māṃ rājan dharmaṃ ca pratipādaya<br>tvatto 'patyavatī loke careyaṃ dharmam uttamam</div>
<div class="sloka" id="77_sloka22"> <a href="77.htm#77_sloka22">22 </a> <br>traya evādhanā rājan bhāryā dāsas tathā sutaḥ<br>yat te samadhipacchanti yasya te tasya tad dhanam</div>
<div class="sloka" id="77_sloka23"> <a href="77.htm#77_sloka23">23 </a> <br>deva yānyā bhujiṣyāsmi vaśyā ca tava bhārgavī<br>sā cāhaṃ ca tvayā rājan bharaṇīye bhajasva mām</div>
<div class="sloka" id="77_sloka24"> <a href="77.htm#77_sloka24">24 </a> <br>[v]<br>evam uktas tu rājā sa tathyam ity eva jajñivān<br>pūjayām āsa śarmiṣṭhāṃ dharmaṃ ca pratyapādayat</div>
<div class="sloka" id="77_sloka25"> <a href="77.htm#77_sloka25">25 </a> <br>samāgamya ca śarmiṣṭhāṃ yathākāmam avāpya ca<br>anyonyam abhisaṃpūjya jagmatus tau yathāgatam</div>
<div class="sloka" id="77_sloka26"> <a href="77.htm#77_sloka26">26 </a> <br>tasmin samāgame subhrūḥ śarmiṣṭhā cāru hāsinī<br>lebhe garbhaṃ prathamatas tasmān nṛpatisattamāt</div></body></html>