<html><body><div class="sloka" id="77_sloka1"> <a href="77.htm#77_sloka1">1 </a> <br>[v]<br>yayātiḥ svapuraṃ prāpya mahendra purasaṃnibham<br>praviśyāntaḥpuraṃ tatra deva yānīṃ nyaveśayat<br>[व्] <br>ययातिः स्वपुरं प्राप्य महेन्द्र पुरसंनिभम् <br>प्रविश्यान्तःपुरं तत्र देव यानीं न्यवेशयत् </div>
<div class="sloka" id="77_sloka2"> <a href="77.htm#77_sloka2">2 </a> <br>deva yānyāś cānumate tāṃ sutāṃ vṛṣaparvaṇaḥ<br>aśokavanikābhyāśe gṛhaṃ kṛtvā nyaveśayat<br>देव यान्याश् चानुमते तां सुतां वृषपर्वणः <br>अशोकवनिकाभ्याशे गृहं कृत्वा न्यवेशयत् </div>
<div class="sloka" id="77_sloka3"> <a href="77.htm#77_sloka3">3 </a> <br>vṛtāṃ dāsī sahasreṇa śarmiṣṭhām āsurāyaṇīm<br>vāsobhir annapānaiś ca saṃvibhajya susatkṛtām<br>वृतां दासी सहस्रेण शर्मिष्ठाम् आसुरायणीम् <br>वासोभिर् अन्नपानैश् च संविभज्य सुसत्कृताम् </div>
<div class="sloka" id="77_sloka4"> <a href="77.htm#77_sloka4">4 </a> <br>deva yānyā tu sahitaḥ sa nṛpo nahuṣātmajaḥ<br>vijahāra bahūn abdān devavan mudito bhṛśam<br>देव यान्या तु सहितः स नृपो नहुषात्मजः <br>विजहार बहून् अब्दान् देववन् मुदितो भृशम् </div>
<div class="sloka" id="77_sloka5"> <a href="77.htm#77_sloka5">5 </a> <br>ṛtukāle tu saṃprāpte deva yānī varāṅganā<br>lebhe garbhaṃ prathamataḥ kumāraṃ ca vyajāyata<br>ऋतुकाले तु संप्राप्ते देव यानी वराङ्गना <br>लेभे गर्भं प्रथमतः कुमारं च व्यजायत </div>
<div class="sloka" id="77_sloka6"> <a href="77.htm#77_sloka6">6 </a> <br>gate varṣasahasre tu śarmiṣṭhā vārṣaparvaṇī<br>dadarśa yauvanaṃ prāptā ṛtuṃ sā cānvacintayat<br>गते वर्षसहस्रे तु शर्मिष्ठा वार्षपर्वणी <br>ददर्श युवनं प्राप्ता ऋतुं सा चान्वचिन्तयत् </div>
<div class="sloka" id="77_sloka7"> <a href="77.htm#77_sloka7">7 </a> <br>ṛtukālaś ca saṃprāpto na ca me 'sti patir vṛtaḥ<br>kiṃ prāptaṃ kiṃ nu kartavyaṃ kiṃ vā kṛtvā kṛtaṃ bhavet<br>ऋतुकालश् च संप्राप्तो न च मे 'स्ति पतिर् वृतः <br>किं प्राप्तं किं नु कर्तव्यं किं वा कृत्वा कृतं भवेत् </div>
<div class="sloka" id="77_sloka8"> <a href="77.htm#77_sloka8">8 </a> <br>deva yānī prajātāsau vṛthāhaṃ prāptayauvanā<br>yathā tayā vṛto bhartā tathaivāhaṃ vṛṇomi tam<br>देव यानी प्रजातासु वृथाहं प्राप्तयुवना <br>यथा तया वृतो भर्ता तथैवाहं वृणोमि तम् </div>
<div class="sloka" id="77_sloka9"> <a href="77.htm#77_sloka9">9 </a> <br>rājñā putraphalaṃ deyam iti me niścitā matiḥ<br>apīdānīṃ sa dharmātmā iyān me darśanaṃ rahaḥ<br>राज्ञा पुत्रफलं देयम् इति मे निश्चिता मतिः <br>अपीदानीं स धर्मात्मा इयान् मे दर्शनं रहः </div>
<div class="sloka" id="77_sloka10"> <a href="77.htm#77_sloka10">10 </a> <br>atha niṣkramya rājāsau tasmin kāle yadṛcchayā<br>aśokavanikābhyāśe śarmiṣṭhāṃ prāpya viṣṭhitaḥ<br>अथ निष्क्रम्य राजासु तस्मिन् काले यदृच्छया <br>अशोकवनिकाभ्याशे शर्मिष्ठां प्राप्य विष्ठितः </div>
<div class="sloka" id="77_sloka11"> <a href="77.htm#77_sloka11">11 </a> <br>tam ekaṃ rahite dṛṣṭvā śarmiṣṭhā cāruhāsinī<br>pratyudgamyāñjaliṃ kṛtvā rājānaṃ vākyam abravīt<br>तम् एकं रहिते दृष्ट्वा शर्मिष्ठा चारुहासिनी <br>प्रत्युद्गम्याञ्जलिं कृत्वा राजानं वाक्यम् अब्रवीत् </div>
<div class="sloka" id="77_sloka12"> <a href="77.htm#77_sloka12">12 </a> <br>somasyendrasya viṣṇor vā yamasya varuṇasya vā<br>tava vā nāhuṣa kule kaḥ striyaṃ spraṣṭum arhasi<br>सोमस्येन्द्रस्य विष्णोर् वा यमस्य वरुणस्य वा <br>तव वा नाहुष कुले कः स्त्रियं स्प्रष्टुम् अर्हसि </div>
<div class="sloka" id="77_sloka13"> <a href="77.htm#77_sloka13">13 </a> <br>rūpābhijana śīlair hi tvaṃ rājan vettha māṃ sadā<br>sā tvāṃ yāce prasādyāham ṛtuṃ dehi narādhipa<br>रूपाभिजन शीलैर् हि त्वं राजन् वेत्थ मां सदा <br>सा त्वां याचे प्रसाद्याहम् ऋतुं देहि नराधिप </div>
<div class="sloka" id="77_sloka14"> <a href="77.htm#77_sloka14">14 </a> <br>[y]<br>vedmi tvāṃ śīlasaṃpannāṃ daitya kanyām aninditām<br>rūpe ca te na paśyāmi sūcy agram api ninditam<br>[य्] <br>वेद्मि त्वां शीलसंपन्नां दैत्य कन्याम् अनिन्दिताम् <br>रूपे च ते न पश्यामि सूच्य् अग्रम् अपि निन्दितम् </div>
<div class="sloka" id="77_sloka15"> <a href="77.htm#77_sloka15">15 </a> <br>abravīd uśanā kāvyo deva yānīṃ yadāvaham<br>na yam āhvayitavyā te śayane vārṣaparvaṇī<br>अब्रवीद् उशना काव्यो देव यानीं यदावहम् <br>न यम् आह्वयितव्या ते शयने वार्षपर्वणी </div>
<div class="sloka" id="77_sloka16"> <a href="77.htm#77_sloka16">16 </a> <br>[ṣar]<br>na narma yuktaṃ vacanaṃ hinasti; na strīṣu rājan na vivāha kāle<br>prāṇātyaye sarvadhanāpahāre; pañcānṛtāny āhur apātakāni<br>[षर्] <br>न नर्म युक्तं वचनं हिनस्ति; न स्त्रीषु राजन् न विवाह काले <br>प्राणात्यये सर्वधनापहारे; पञ्चानृतान्य् आहुर् अपातकानि </div>
<div class="sloka" id="77_sloka17"> <a href="77.htm#77_sloka17">17 </a> <br>pṛṣṭaṃ tu sākṣye pravadantam anyathā; vadanti mithyopahitaṃ narendra<br>ekārthatāyāṃ tu samāhitāyāṃ; mithyā vadantam anṛtaṃ hinasti<br>पृष्टं तु साक्ष्ये प्रवदन्तम् अन्यथा; वदन्ति मिथ्योपहितं नरेन्द्र <br>एकार्थतायां तु समाहितायां; मिथ्या वदन्तम् अनृतं हिनस्ति </div>
<div class="sloka" id="77_sloka18"> <a href="77.htm#77_sloka18">18 </a> <br>[y]<br>rājā pramāṇaṃ bhūtānāṃ sa naśyeta mṛṣā vadan<br>arthakṛcchram api prāpya na mithyā kartum utsahe<br>[य्] <br>राजा प्रमाणं भूतानां स नश्येत मृषा वदन् <br>अर्थकृच्छ्रम् अपि प्राप्य न मिथ्या कर्तुम् उत्सहे </div>
<div class="sloka" id="77_sloka19"> <a href="77.htm#77_sloka19">19 </a> <br>[ṣar]<br>samāv etau matau rājan patiḥ sakhyāś ca yaḥ patiḥ<br>samaṃ vivāham ity āhuḥ sakhyā me 'si patir vṛtaḥ<br>[षर्] <br>समाव् एतु मतु राजन् पतिः सख्याश् च यः पतिः <br>समं विवाहम् इत्य् आहुः सख्या मे 'सि पतिर् वृतः </div>
<div class="sloka" id="77_sloka20"> <a href="77.htm#77_sloka20">20 </a> <br>[y]<br>dātavyaṃ yācamānebhya iti me vratam āhitam<br>tvaṃ ca yācasi māṃ kāmaṃ brūhi kiṃ karavāṇi te<br>[य्] <br>दातव्यं याचमानेभ्य इति मे व्रतम् आहितम् <br>त्वं च याचसि मां कामं ब्रूहि किं करवाणि ते </div>
<div class="sloka" id="77_sloka21"> <a href="77.htm#77_sloka21">21 </a> <br>[ṣar]<br>adharmāt trāhi māṃ rājan dharmaṃ ca pratipādaya<br>tvatto 'patyavatī loke careyaṃ dharmam uttamam<br>[षर्] <br>अधर्मात् त्राहि मां राजन् धर्मं च प्रतिपादय <br>त्वत्तो 'पत्यवती लोके चरेयं धर्मम् उत्तमम् </div>
<div class="sloka" id="77_sloka22"> <a href="77.htm#77_sloka22">22 </a> <br>traya evādhanā rājan bhāryā dāsas tathā sutaḥ<br>yat te samadhipacchanti yasya te tasya tad dhanam<br>त्रय एवाधना राजन् भार्या दासस् तथा सुतः <br>यत् ते समधिपच्छन्ति यस्य ते तस्य तद् धनम् </div>
<div class="sloka" id="77_sloka23"> <a href="77.htm#77_sloka23">23 </a> <br>deva yānyā bhujiṣyāsmi vaśyā ca tava bhārgavī<br>sā cāhaṃ ca tvayā rājan bharaṇīye bhajasva mām<br>देव यान्या भुजिष्यास्मि वश्या च तव भार्गवी <br>सा चाहं च त्वया राजन् भरणीये भजस्व माम् </div>
<div class="sloka" id="77_sloka24"> <a href="77.htm#77_sloka24">24 </a> <br>[v]<br>evam uktas tu rājā sa tathyam ity eva jajñivān<br>pūjayām āsa śarmiṣṭhāṃ dharmaṃ ca pratyapādayat<br>[व्] <br>एवम् उक्तस् तु राजा स तथ्यम् इत्य् एव जज्ञिवान् <br>पूजयाम् आस शर्मिष्ठां धर्मं च प्रत्यपादयत् </div>
<div class="sloka" id="77_sloka25"> <a href="77.htm#77_sloka25">25 </a> <br>samāgamya ca śarmiṣṭhāṃ yathākāmam avāpya ca<br>anyonyam abhisaṃpūjya jagmatus tau yathāgatam<br>समागम्य च शर्मिष्ठां यथाकामम् अवाप्य च <br>अन्योन्यम् अभिसंपूज्य जग्मतुस् तु यथागतम् </div>
<div class="sloka" id="77_sloka26"> <a href="77.htm#77_sloka26">26 </a> <br>tasmin samāgame subhrūḥ śarmiṣṭhā cāru hāsinī<br>lebhe garbhaṃ prathamatas tasmān nṛpatisattamāt<br>तस्मिन् समागमे सुभ्रूः शर्मिष्ठा चारु हासिनी <br>लेभे गर्भं प्रथमतस् तस्मान् नृपतिसत्तमात् </div></body></html>