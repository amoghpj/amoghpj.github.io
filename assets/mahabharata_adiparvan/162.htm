<html><body><div class="sloka" id="162_sloka1"> <a href="162.htm#162_sloka1">1 </a> <br>[g]<br>evam uktvā tatas tūrṇaṃ jagāmordhvam aninditā<br>sa tu rājā punar bhūmau tatraiva nipapāta ha<br>[ग्] <br>एवम् उक्त्वा ततस् तूर्णं जगामोर्ध्वम् अनिन्दिता <br>स तु राजा पुनर् भूमु तत्रैव निपपात ह </div>
<div class="sloka" id="162_sloka2"> <a href="162.htm#162_sloka2">2 </a> <br>amātyaḥ sānuyātras tu taṃ dadarśa mahāvane<br>kṣitau nipatitaṃ kāle śakradhvajam ivocchritam<br>अमात्यः सानुयात्रस् तु तं ददर्श महावने <br>क्षितु निपतितं काले शक्रध्वजम् इवोच्छ्रितम् </div>
<div class="sloka" id="162_sloka3"> <a href="162.htm#162_sloka3">3 </a> <br>taṃ hi dṛṣṭvā maheṣvāsaṃ niraśvaṃ patitaṃ kṣitau<br>babhūva so 'sya sacivaḥ saṃpradīpta ivāgninā<br>तं हि दृष्ट्वा महेष्वासं निरश्वं पतितं क्षितु <br>बभूव सो 'स्य सचिवः संप्रदीप्त इवाग्निना </div>
<div class="sloka" id="162_sloka4"> <a href="162.htm#162_sloka4">4 </a> <br>tvarayā copasaṃgamya snehād āgatasaṃbhramaḥ<br>taṃ samutthāpayām āsa nṛpatiṃ kāmamohitam<br>त्वरया चोपसंगम्य स्नेहाद् आगतसंभ्रमः <br>तं समुत्थापयाम् आस नृपतिं काममोहितम् </div>
<div class="sloka" id="162_sloka5"> <a href="162.htm#162_sloka5">5 </a> <br>bhūtalād bhūmipāleśaṃ piteva patitaṃ sutam<br>prajñayā vayasā caiva vṛddhaḥ kīrtyā damena ca<br>भूतलाद् भूमिपालेशं पितेव पतितं सुतम् <br>प्रज्ञया वयसा चैव वृद्धः कीर्त्या दमेन च </div>
<div class="sloka" id="162_sloka6"> <a href="162.htm#162_sloka6">6 </a> <br>amātyas taṃ samutthāpya babhūva vigatajvaraḥ<br>uvāca cainaṃ kalyāṇyā vācā madhurayotthitam<br>mā bhair manujaśārdūla bhadraṃ cāstu tavānagha<br>अमात्यस् तं समुत्थाप्य बभूव विगतज्वरः <br>उवाच चैनं कल्याण्या वाचा मधुरयोत्थितम् <br>मा भैर् मनुजशार्दूल भद्रं चास्तु तवानघ </div>
<div class="sloka" id="162_sloka7"> <a href="162.htm#162_sloka7">7 </a> <br>kṣutpipāsāpariśrāntaṃ tarkayām āsa taṃ nṛpam<br>patitaṃ pātanaṃ saṃkhye śātravāṇāṃ mahītale<br>क्षुत्पिपासापरिश्रान्तं तर्कयाम् आस तं नृपम् <br>पतितं पातनं संख्ये शात्रवाणां महीतले </div>
<div class="sloka" id="162_sloka8"> <a href="162.htm#162_sloka8">8 </a> <br>vāriṇātha suśītena śiras tasyābhyaṣecayat<br>aspṛśan mukuṭaṃ rājñaḥ puṇḍarīkasugandhinā<br>वारिणाथ सुशीतेन शिरस् तस्याभ्यषेचयत् <br>अस्पृशन् मुकुटं राज्ञः पुण्डरीकसुगन्धिना </div>
<div class="sloka" id="162_sloka9"> <a href="162.htm#162_sloka9">9 </a> <br>tataḥ pratyāgataprāṇas tad balaṃ balavān nṛpaḥ<br>sarvaṃ visarjayām āsa tam ekaṃ sacivaṃ vinā<br>ततः प्रत्यागतप्राणस् तद् बलं बलवान् नृपः <br>सर्वं विसर्जयाम् आस तम् एकं सचिवं विना </div>
<div class="sloka" id="162_sloka10"> <a href="162.htm#162_sloka10">10 </a> <br>tatas tasyājñayā rājño vipratasthe mahad balam<br>sa tu rājā giriprasthe tasmin punar upāviśat<br>ततस् तस्याज्ञया राज्ञो विप्रतस्थे महद् बलम् <br>स तु राजा गिरिप्रस्थे तस्मिन् पुनर् उपाविशत् </div>
<div class="sloka" id="162_sloka11"> <a href="162.htm#162_sloka11">11 </a> <br>tatas tasmin girivare śucir bhūtvā kṛtāñjaliḥ<br>ārirādhayiṣuḥ sūryaṃ tasthāv ūrdhvabhujaḥ kṣitau<br>ततस् तस्मिन् गिरिवरे शुचिर् भूत्वा कृताञ्जलिः <br>आरिराधयिषुः सूर्यं तस्थाव् ऊर्ध्वभुजः क्षितु </div>
<div class="sloka" id="162_sloka12"> <a href="162.htm#162_sloka12">12 </a> <br>jagāma manasā caiva vasiṣṭham ṛṣisattamam<br>purohitam amitraghnas tadā saṃvaraṇo nṛpaḥ<br>जगाम मनसा चैव वसिष्ठम् ऋषिसत्तमम् <br>पुरोहितम् अमित्रघ्नस् तदा संवरणो नृपः </div>
<div class="sloka" id="162_sloka13"> <a href="162.htm#162_sloka13">13 </a> <br>naktaṃ dinam athaikasthe sthite tasmiñ janādhipe<br>athājagāma viprarṣis tadā dvādaśame 'hani<br>नक्तं दिनम् अथैकस्थे स्थिते तस्मिञ् जनाधिपे <br>अथाजगाम विप्रर्षिस् तदा द्वादशमे 'हनि </div>
<div class="sloka" id="162_sloka14"> <a href="162.htm#162_sloka14">14 </a> <br>sa viditvaiva nṛpatiṃ tapatyā hṛtamānasam<br>divyena vidhinā jñātvā bhāvitātmā mahān ṛṣiḥ<br>स विदित्वैव नृपतिं तपत्या हृतमानसम् <br>दिव्येन विधिना ज्ञात्वा भावितात्मा महान् ऋषिः </div>
<div class="sloka" id="162_sloka15"> <a href="162.htm#162_sloka15">15 </a> <br>tathā tu niyatātmānaṃ sa taṃ nṛpatisattamam<br>ābabhāṣe sa dharmātmā tasyaivārtha cikīrṣayā<br>तथा तु नियतात्मानं स तं नृपतिसत्तमम् <br>आबभाषे स धर्मात्मा तस्यैवार्थ चिकीर्षया </div>
<div class="sloka" id="162_sloka16"> <a href="162.htm#162_sloka16">16 </a> <br>sa tasya manujendrasya paśyato bhagavān ṛṣiḥ<br>ūrdhvam ācakrame draṣṭuṃ bhāskaraṃ bhāskaradyutiḥ<br>स तस्य मनुजेन्द्रस्य पश्यतो भगवान् ऋषिः <br>ऊर्ध्वम् आचक्रमे द्रष्टुं भास्करं भास्करद्युतिः </div>
<div class="sloka" id="162_sloka17"> <a href="162.htm#162_sloka17">17 </a> <br>sahasrāṃśuṃ tato vipraḥ kṛtāñjalir upasthitaḥ<br>vasiṣṭho 'ham iti prītyā sa cātmānaṃ nyavedayat<br>सहस्रांशुं ततो विप्रः कृताञ्जलिर् उपस्थितः <br>वसिष्ठो 'हम् इति प्रीत्या स चात्मानं न्यवेदयत् </div></body></html>