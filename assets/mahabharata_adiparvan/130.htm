<html><body><div class="sloka" id="130_sloka1"> <a href="130.htm#130_sloka1">1 </a> <br>[vai]<br>dhṛtarāṣṭras tu putrasya śrutvā vacanam īdṛśam<br>muhūrtam iva saṃcintya duryodhanam athābravīt<br>[वै] <br>धृतराष्ट्रस् तु पुत्रस्य श्रुत्वा वचनम् ईदृशम् <br>मुहूर्तम् इव संचिन्त्य दुर्योधनम् अथाब्रवीत् </div>
<div class="sloka" id="130_sloka2"> <a href="130.htm#130_sloka2">2 </a> <br>dharmanityaḥ sadā pāṇḍur mamāsīt priyakṛd dhitaḥ<br>sarveṣu jñātiṣu tathā mayi tv āsīd viśeṣataḥ<br>धर्मनित्यः सदा पाण्डुर् ममासीत् प्रियकृद् धितः <br>सर्वेषु ज्ञातिषु तथा मयि त्व् आसीद् विशेषतः </div>
<div class="sloka" id="130_sloka3"> <a href="130.htm#130_sloka3">3 </a> <br>nāsya kiṃ cin na jānāmi bhojanādi cikīrṣitam<br>nivedayati nityaṃ hi mama rājyaṃ dhṛtavrataḥ<br>नास्य किं चिन् न जानामि भोजनादि चिकीर्षितम् <br>निवेदयति नित्यं हि मम राज्यं धृतव्रतः </div>
<div class="sloka" id="130_sloka4"> <a href="130.htm#130_sloka4">4 </a> <br>tasya putro yathā pāṇḍus tathā dharmaparāyaṇaḥ<br>guṇavāṁl lokavikhyātaḥ paurāṇāṃ ca susaṃmataḥ<br>तस्य पुत्रो यथा पाण्डुस् तथा धर्मपरायणः <br>गुणवाṁल् लोकविख्यातः पुराणां च सुसंमतः </div>
<div class="sloka" id="130_sloka5"> <a href="130.htm#130_sloka5">5 </a> <br>sa kathaṃ śakyam asmābhir apakraṣṭuṃ balād itaḥ<br>pitṛpaitāmahād rājyāt sasahāyo viśeṣataḥ<br>स कथं शक्यम् अस्माभिर् अपक्रष्टुं बलाद् इतः <br>पितृपैतामहाद् राज्यात् ससहायो विशेषतः </div>
<div class="sloka" id="130_sloka6"> <a href="130.htm#130_sloka6">6 </a> <br>bhṛtā hi pāṇḍunāmātyā balaṃ ca satataṃ bhṛtam<br>bhṛtāḥ putrāś ca pautrāś ca teṣām api viśeṣataḥ<br>भृता हि पाण्डुनामात्या बलं च सततं भृतम् <br>भृताः पुत्राश् च पुत्राश् च तेषाम् अपि विशेषतः </div>
<div class="sloka" id="130_sloka7"> <a href="130.htm#130_sloka7">7 </a> <br>te purā satkṛtās tāta pāṇḍunā pauravā janāḥ<br>kathaṃ yudhiṣṭhirasyārthe na no hanyuḥ sabāndhavān<br>ते पुरा सत्कृतास् तात पाण्डुना पुरवा जनाः <br>कथं युधिष्ठिरस्यार्थे न नो हन्युः सबान्धवान् </div>
<div class="sloka" id="130_sloka8"> <a href="130.htm#130_sloka8">8 </a> <br>[dur]<br>evam etan mayā tāta bhāvitaṃ doṣam ātmani<br>dṛṣṭvā prakṛtayaḥ sarvā arthamānena yojitāḥ<br>[दुर्] <br>एवम् एतन् मया तात भावितं दोषम् आत्मनि <br>दृष्ट्वा प्रकृतयः सर्वा अर्थमानेन योजिताः </div>
<div class="sloka" id="130_sloka9"> <a href="130.htm#130_sloka9">9 </a> <br>dhruvam asmat sahāyās te bhaviṣyanti pradhānataḥ<br>arthavargaḥ sahāmātyo matsaṃstho 'dya mahīpate<br>ध्रुवम् अस्मत् सहायास् ते भविष्यन्ति प्रधानतः <br>अर्थवर्गः सहामात्यो मत्संस्थो 'द्य महीपते </div>
<div class="sloka" id="130_sloka10"> <a href="130.htm#130_sloka10">10 </a> <br>sa bhavān pāṇḍavān āśu vivāsayitum arhati<br>mṛdunaivābhyupāyena nagaraṃ vāraṇāvatam<br>स भवान् पाण्डवान् आशु विवासयितुम् अर्हति <br>मृदुनैवाभ्युपायेन नगरं वारणावतम् </div>
<div class="sloka" id="130_sloka11"> <a href="130.htm#130_sloka11">11 </a> <br>yadā pratiṣṭhitaṃ rājyaṃ mayi rājan bhaviṣyati<br>tadā kuntī sahāpatyā punar eṣyati bhārata<br>यदा प्रतिष्ठितं राज्यं मयि राजन् भविष्यति <br>तदा कुन्ती सहापत्या पुनर् एष्यति भारत </div>
<div class="sloka" id="130_sloka12"> <a href="130.htm#130_sloka12">12 </a> <br>[dhṛ]<br>duryodhana mamāpy etad dhṛdi saṃparivartate<br>abhiprāyasya pāpatvān naitat tu vivṛṇomy aham<br>[धृ] <br>दुर्योधन ममाप्य् एतद् धृदि संपरिवर्तते <br>अभिप्रायस्य पापत्वान् नैतत् तु विवृणोम्य् अहम् </div>
<div class="sloka" id="130_sloka13"> <a href="130.htm#130_sloka13">13 </a> <br>na ca bhīṣmo na ca droṇo na kṣattā na ca gautamaḥ<br>vivāsyamānān kaunteyān anumaṃsyanti karhi cit<br>न च भीष्मो न च द्रोणो न क्षत्ता न च गुतमः <br>विवास्यमानान् कुन्तेयान् अनुमंस्यन्ति कर्हि चित् </div>
<div class="sloka" id="130_sloka14"> <a href="130.htm#130_sloka14">14 </a> <br>samā hi kauraveyāṇāṃ vayam ete ca putraka<br>naite viṣamam iccheyur dharmayuktā manasvinaḥ<br>समा हि कुरवेयाणां वयम् एते च पुत्रक <br>नैते विषमम् इच्छेयुर् धर्मयुक्ता मनस्विनः </div>
<div class="sloka" id="130_sloka15"> <a href="130.htm#130_sloka15">15 </a> <br>te vayaṃ kauraveyāṇām eteṣāṃ ca mahātmanām<br>kathaṃ na vadhyatāṃ tāta gacchema jagatas tathā<br>ते वयं कुरवेयाणाम् एतेषां च महात्मनाम् <br>कथं न वध्यतां तात गच्छेम जगतस् तथा </div>
<div class="sloka" id="130_sloka16"> <a href="130.htm#130_sloka16">16 </a> <br>[dur]<br>madhyasthaḥ satataṃ bhīṣmo droṇaputro mayi sthitaḥ<br>yataḥ putras tato droṇo bhavitā nātra sāṃśayaḥ<br>[दुर्] <br>मध्यस्थः सततं भीष्मो द्रोणपुत्रो मयि स्थितः <br>यतः पुत्रस् ततो द्रोणो भविता नात्र सांशयः </div>
<div class="sloka" id="130_sloka17"> <a href="130.htm#130_sloka17">17 </a> <br>kṛpaḥ śāradvataś caiva yata ete trayas tataḥ<br>droṇaṃ ca bhāgineyaṃ ca na sa tyakṣyati karhi cit<br>कृपः शारद्वतश् चैव यत एते त्रयस् ततः <br>द्रोणं च भागिनेयं च न स त्यक्ष्यति कर्हि चित् </div>
<div class="sloka" id="130_sloka18"> <a href="130.htm#130_sloka18">18 </a> <br>kṣattārtha baddhas tv asmākaṃ pracchannaṃ tu yataḥ pare<br>na caikaḥ sa samartho 'smān pāṇḍavārthe prabādhitum<br>क्षत्तार्थ बद्धस् त्व् अस्माकं प्रच्छन्नं तु यतः परे <br>न चैकः स समर्थो 'स्मान् पाण्डवार्थे प्रबाधितुम् </div>
<div class="sloka" id="130_sloka19"> <a href="130.htm#130_sloka19">19 </a> <br>sa viśrabdhaḥ pāṇḍuputrān saha mātrā vivāsaya<br>vāraṇāvatam adyaiva nātra doṣo bhaviṣyati<br>स विश्रब्धः पाण्डुपुत्रान् सह मात्रा विवासय <br>वारणावतम् अद्यैव नात्र दोषो भविष्यति </div></body></html>