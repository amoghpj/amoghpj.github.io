<html><body><div class="sloka" id="142_sloka1"> <a href="142.htm#142_sloka1">1 </a> <br>[vai]<br>prabuddhās te hiḍimbāyā rūpaṃ dṛṣṭvātimānuṣam<br>vismitāḥ puruṣā vyāghrā babhūvuḥ pṛthayā saha<br>[वै] <br>प्रबुद्धास् ते हिडिम्बाया रूपं दृष्ट्वातिमानुषम् <br>विस्मिताः पुरुषा व्याघ्रा बभूवुः पृथया सह </div>
<div class="sloka" id="142_sloka2"> <a href="142.htm#142_sloka2">2 </a> <br>tataḥ kuntī samīkṣyaināṃ vismitā rūpasaṃpadā<br>uvāca madhuraṃ vākyaṃ sāntvapūrvam idaṃ śanaiḥ<br>ततः कुन्ती समीक्ष्यैनां विस्मिता रूपसंपदा <br>उवाच मधुरं वाक्यं सान्त्वपूर्वम् इदं शनैः </div>
<div class="sloka" id="142_sloka3"> <a href="142.htm#142_sloka3">3 </a> <br>kasya tvaṃ suragarbhābhe kā cāsi varavarṇini<br>kena kāryeṇa suśroṇi kutaś cāgamanaṃ tava<br>कस्य त्वं सुरगर्भाभे का चासि वरवर्णिनि <br>केन कार्येण सुश्रोणि कुतश् चागमनं तव </div>
<div class="sloka" id="142_sloka4"> <a href="142.htm#142_sloka4">4 </a> <br>yadi vāsya vanasyāsi devatā yadi vāpsarāḥ<br>ācakṣva mama tat sarvaṃ kimarthaṃ ceha tiṣṭhasi<br>यदि वास्य वनस्यासि देवता यदि वाप्सराः <br>आचक्ष्व मम तत् सर्वं किमर्थं चेह तिष्ठसि </div>
<div class="sloka" id="142_sloka5"> <a href="142.htm#142_sloka5">5 </a> <br>[hiḍimbā]<br>yad etat paśyasi vanaṃ nīlameghanibhaṃ mahat<br>nivāso rākṣasasyaitad dhiḍimbasya mamaiva ca<br>[हिडिम्बा] <br>यद् एतत् पश्यसि वनं नीलमेघनिभं महत् <br>निवासो राक्षसस्यैतद् धिडिम्बस्य ममैव च </div>
<div class="sloka" id="142_sloka6"> <a href="142.htm#142_sloka6">6 </a> <br>tasya māṃ rākṣasendrasya bhaginīṃ viddhi bhāmini<br>bhrātrā saṃpreṣitām ārye tvāṃ saputrāṃ jighāṃsatā<br>तस्य मां राक्षसेन्द्रस्य भगिनीं विद्धि भामिनि <br>भ्रात्रा संप्रेषिताम् आर्ये त्वां सपुत्रां जिघांसता </div>
<div class="sloka" id="142_sloka7"> <a href="142.htm#142_sloka7">7 </a> <br>krūra buddher ahaṃ tasya vacanād āgatā iha<br>adrākṣaṃ hemavarṇābhaṃ tava putraṃ mahaujasam<br>क्रूर बुद्धेर् अहं तस्य वचनाद् आगता इह <br>अद्राक्षं हेमवर्णाभं तव पुत्रं महुजसम् </div>
<div class="sloka" id="142_sloka8"> <a href="142.htm#142_sloka8">8 </a> <br>tato 'haṃ sarvabhūtānāṃ bhāve vicaratā śubhe<br>coditā tava putrasya manmathena vaśānugā<br>ततो 'हं सर्वभूतानां भावे विचरता शुभे <br>चोदिता तव पुत्रस्य मन्मथेन वशानुगा </div>
<div class="sloka" id="142_sloka9"> <a href="142.htm#142_sloka9">9 </a> <br>tato vṛto mayā bhartā tava putro mahābalaḥ<br>apanetuṃ ca yatito na caiva śakito mayā<br>ततो वृतो मया भर्ता तव पुत्रो महाबलः <br>अपनेतुं च यतितो न चैव शकितो मया </div>
<div class="sloka" id="142_sloka10"> <a href="142.htm#142_sloka10">10 </a> <br>cirāyamāṇāṃ māṃ jñātvā tataḥ sa puruṣādakaḥ<br>svayam evāgato hantum imān sarvāṃs tavātmajān<br>चिरायमाणां मां ज्ञात्वा ततः स पुरुषादकः <br>स्वयम् एवागतो हन्तुम् इमान् सर्वांस् तवात्मजान् </div>
<div class="sloka" id="142_sloka11"> <a href="142.htm#142_sloka11">11 </a> <br>sa tena mama kāntena tava putreṇa dhīmatā<br>balād ito viniṣpiṣya vyapakṛṣṭo mahātmanā<br>स तेन मम कान्तेन तव पुत्रेण धीमता <br>बलाद् इतो विनिष्पिष्य व्यपकृष्टो महात्मना </div>
<div class="sloka" id="142_sloka12"> <a href="142.htm#142_sloka12">12 </a> <br>vikarṣantau mahāvegau garjamānau parasparam<br>paśyadhvaṃ yudhi vikrāntāv etau tau nararākṣasau<br>विकर्षन्तु महावेगु गर्जमानु परस्परम् <br>पश्यध्वं युधि विक्रान्ताव् एतु तु नरराक्षसु </div>
<div class="sloka" id="142_sloka13"> <a href="142.htm#142_sloka13">13 </a> <br>[vai]<br>tasyā śrutvaiva vacanam utpapāta yudhiṣṭhiraḥ<br>arjuno nakulaś caiva sahadevaś ca vīryavān<br>[वै] <br>तस्या श्रुत्वैव वचनम् उत्पपात युधिष्ठिरः <br>अर्जुनो नकुलश् चैव सहदेवश् च वीर्यवान् </div>
<div class="sloka" id="142_sloka14"> <a href="142.htm#142_sloka14">14 </a> <br>tau te dadṛśur āsaktau vikarṣantau parasparam<br>kāṅkṣamāṇau jayaṃ caiva siṃhāv iva raṇotkaṭau<br>तु ते ददृशुर् आसक्तु विकर्षन्तु परस्परम् <br>काङ्क्षमाणु जयं चैव सिंहाव् इव रणोत्कटु </div>
<div class="sloka" id="142_sloka15"> <a href="142.htm#142_sloka15">15 </a> <br>tāv anyonyaṃ samāśliṣya vikarṣantau parasparam<br>dāvāgnidhūmasadṛśaṃ cakratuḥ pārthivaṃ rajaḥ<br>ताव् अन्योन्यं समाश्लिष्य विकर्षन्तु परस्परम् <br>दावाग्निधूमसदृशं चक्रतुः पार्थिवं रजः </div>
<div class="sloka" id="142_sloka16"> <a href="142.htm#142_sloka16">16 </a> <br>vasudhā reṇusaṃvītau vasudhādharasaṃnibhau<br>vibhrājetāṃ yathā śailau nīhāreṇābhisaṃvṛtau<br>वसुधा रेणुसंवीतु वसुधाधरसंनिभु <br>विभ्राजेतां यथा शैलु नीहारेणाभिसंवृतु </div>
<div class="sloka" id="142_sloka17"> <a href="142.htm#142_sloka17">17 </a> <br>rākṣasena tathā bhīmaṃ kliśyamānaṃ nirīkṣya tu<br>uvācedaṃ vacaḥ pārthaḥ prahasañ śanakair iva<br>राक्षसेन तथा भीमं क्लिश्यमानं निरीक्ष्य तु <br>उवाचेदं वचः पार्थः प्रहसञ् शनकैर् इव </div>
<div class="sloka" id="142_sloka18"> <a href="142.htm#142_sloka18">18 </a> <br>bhīma mā bhair mahābāho na tvāṃ budhyāmahe vayam<br>sametaṃ bhīmarūpeṇa prasuptāḥ śramakarśitāḥ<br>भीम मा भैर् महाबाहो न त्वां बुध्यामहे वयम् <br>समेतं भीमरूपेण प्रसुप्ताः श्रमकर्शिताः </div>
<div class="sloka" id="142_sloka19"> <a href="142.htm#142_sloka19">19 </a> <br>sāhāyye 'smi sthitaḥ pārtha yodhayiṣyāmi rākṣasam<br>nakulaḥ sahadevaś ca mātaraṃ gopayiṣyati<br>साहाय्ये 'स्मि स्थितः पार्थ योधयिष्यामि राक्षसम् <br>नकुलः सहदेवश् च मातरं गोपयिष्यति </div>
<div class="sloka" id="142_sloka20"> <a href="142.htm#142_sloka20">20 </a> <br>[bhm]<br>udāsīno nirīkṣasva na kāryaḥ saṃbhramas tvayā<br>na jātv ayaṃ punar jīven madbāhvantaram āgataḥ<br>[भ्म्] <br>उदासीनो निरीक्षस्व न कार्यः संभ्रमस् त्वया <br>न जात्व् अयं पुनर् जीवेन् मद्बाह्वन्तरम् आगतः </div>
<div class="sloka" id="142_sloka21"> <a href="142.htm#142_sloka21">21 </a> <br>[ārj]<br>kim anena ciraṃ bhīma jīvatā pāparakṣasā<br>gantavyaṃ naciraṃ sthātum iha śakyam ariṃdama<br>[ार्ज्] <br>किम् अनेन चिरं भीम जीवता पापरक्षसा <br>गन्तव्यं नचिरं स्थातुम् इह शक्यम् अरिंदम </div>
<div class="sloka" id="142_sloka22"> <a href="142.htm#142_sloka22">22 </a> <br>purā saṃrajyate prācī purā saṃdhyā pravartate<br>raudre muhūrte rakṣāṃsi prabalāni bhavanti ca<br>पुरा संरज्यते प्राची पुरा संध्या प्रवर्तते <br>रुद्रे मुहूर्ते रक्षांसि प्रबलानि भवन्ति च </div>
<div class="sloka" id="142_sloka23"> <a href="142.htm#142_sloka23">23 </a> <br>tvarasva bhīma mā krīḍa jahi rakṣo vibhīṣaṇam<br>purā vikurute māyāṃ bhujayoḥ sāram arpaya<br>त्वरस्व भीम मा क्रीड जहि रक्षो विभीषणम् <br>पुरा विकुरुते मायां भुजयोः सारम् अर्पय </div>
<div class="sloka" id="142_sloka24"> <a href="142.htm#142_sloka24">24 </a> <br>[vai]<br>arjunenaivam uktas tu bhīmo bhīmasya rakṣasaḥ<br>utkṣipyābhrāmayad dehaṃ tūrṇaṃ guṇaśatādhikam<br>[वै] <br>अर्जुनेनैवम् उक्तस् तु भीमो भीमस्य रक्षसः <br>उत्क्षिप्याभ्रामयद् देहं तूर्णं गुणशताधिकम् </div>
<div class="sloka" id="142_sloka25"> <a href="142.htm#142_sloka25">25 </a> <br>[bhm]<br>vṛthā māṃsair vṛthā puṣṭo vṛthā vṛddho vṛthā matiḥ<br>vṛthā maraṇam arhas tvaṃ vṛthādya na bhaviṣyasi<br>[भ्म्] <br>वृथा मांसैर् वृथा पुष्टो वृथा वृद्धो वृथा मतिः <br>वृथा मरणम् अर्हस् त्वं वृथाद्य न भविष्यसि </div>
<div class="sloka" id="142_sloka26"> <a href="142.htm#142_sloka26">26 </a> <br>[ārj]<br>atha vā manyase bhāraṃ tvam imaṃ rākṣasaṃ yudhi<br>karomi tava sāhāyyaṃ śīghram eva nihanyatām<br>[ार्ज्] <br>अथ वा मन्यसे भारं त्वम् इमं राक्षसं युधि <br>करोमि तव साहाय्यं शीघ्रम् एव निहन्यताम् </div>
<div class="sloka" id="142_sloka27"> <a href="142.htm#142_sloka27">27 </a> <br>atha vāpy aham evainaṃ haniṣyāmi vṛkodara<br>kṛtakarmā pariśrāntaḥ sādhu tāvad upārama<br>अथ वाप्य् अहम् एवैनं हनिष्यामि वृकोदर <br>कृतकर्मा परिश्रान्तः साधु तावद् उपारम </div>
<div class="sloka" id="142_sloka28"> <a href="142.htm#142_sloka28">28 </a> <br>[vai]<br>tasya tad vacanaṃ śrutvā bhīmaseno 'tyamarṣaṇaḥ<br>niṣpiṣyainaṃ balād bhūmau paśumāram amārayat<br>[वै] <br>तस्य तद् वचनं श्रुत्वा भीमसेनो 'त्यमर्षणः <br>निष्पिष्यैनं बलाद् भूमु पशुमारम् अमारयत् </div>
<div class="sloka" id="142_sloka29"> <a href="142.htm#142_sloka29">29 </a> <br>sa māryamāṇo bhīmena nanāda vipulaṃ svanam<br>pūrayaṃs tad vanaṃ sarvaṃ jalārdra iva dundubhiḥ<br>स मार्यमाणो भीमेन ननाद विपुलं स्वनम् <br>पूरयंस् तद् वनं सर्वं जलार्द्र इव दुन्दुभिः </div>
<div class="sloka" id="142_sloka30"> <a href="142.htm#142_sloka30">30 </a> <br>bhujābhyāṃ yoktrayitvā taṃ balavān pāṇḍunandanaḥ<br>madhye bhaṅktvā sabalavān harṣayām āsa pāṇḍavān<br>भुजाभ्यां योक्त्रयित्वा तं बलवान् पाण्डुनन्दनः <br>मध्ये भङ्क्त्वा सबलवान् हर्षयाम् आस पाण्डवान् </div>
<div class="sloka" id="142_sloka31"> <a href="142.htm#142_sloka31">31 </a> <br>hiḍimbaṃ nihataṃ dṛṣṭvā saṃhṛṣṭās te tarasvinaḥ<br>apūjayan naravyāghraṃ bhīmasenam ariṃdamam<br>हिडिम्बं निहतं दृष्ट्वा संहृष्टास् ते तरस्विनः <br>अपूजयन् नरव्याघ्रं भीमसेनम् अरिंदमम् </div>
<div class="sloka" id="142_sloka32"> <a href="142.htm#142_sloka32">32 </a> <br>abhipūjya mahātmānaṃ bhīmaṃ bhīmaparākramam<br>punar evārjuno vākyam uvācedaṃ vṛkodaram<br>अभिपूज्य महात्मानं भीमं भीमपराक्रमम् <br>पुनर् एवार्जुनो वाक्यम् उवाचेदं वृकोदरम् </div>
<div class="sloka" id="142_sloka33"> <a href="142.htm#142_sloka33">33 </a> <br>nadūre nagaraṃ manye vanād asmād ahaṃ prabho<br>śīghraṃ gacchāma bhadraṃ te na no vidyāt suyodhanaḥ<br>नदूरे नगरं मन्ये वनाद् अस्माद् अहं प्रभो <br>शीघ्रं गच्छाम भद्रं ते न नो विद्यात् सुयोधनः </div></body></html>