<html><body><div class="sloka" id="208_sloka1"> <a href="208.htm#208_sloka1">1 </a> <br>[vai]<br>tataḥ samudre tīrthāni dakṣiṇe bharatarṣabhaḥ<br>abhyagacchat supuṇyāni śobhitāni tapasvibhiḥ<br>[वै] <br>ततः समुद्रे तीर्थानि दक्षिणे भरतर्षभः <br>अभ्यगच्छत् सुपुण्यानि शोभितानि तपस्विभिः </div>
<div class="sloka" id="208_sloka2"> <a href="208.htm#208_sloka2">2 </a> <br>varjayanti sma tīrthāni pañca tatra tu tāpasāḥ<br>ācīrṇāni tu yāny āsan purastāt tu tapasvibhiḥ<br>वर्जयन्ति स्म तीर्थानि पञ्च तत्र तु तापसाः <br>आचीर्णानि तु यान्य् आसन् पुरस्तात् तु तपस्विभिः </div>
<div class="sloka" id="208_sloka3"> <a href="208.htm#208_sloka3">3 </a> <br>agastyatīrthaṃ saubhadraṃ paulomaṃ ca supāvanam<br>kāraṃdhamaṃ prasannaṃ ca hayamedha phalaṃ ca yat<br>bhāradvājasya tīrthaṃ ca pāpapraśamanaṃ mahat<br>अगस्त्यतीर्थं सुभद्रं पुलोमं च सुपावनम् <br>कारंधमं प्रसन्नं च हयमेध फलं च यत् <br>भारद्वाजस्य तीर्थं च पापप्रशमनं महत् </div>
<div class="sloka" id="208_sloka4"> <a href="208.htm#208_sloka4">4 </a> <br>viviktāny upalakṣyātha tāni tīrthāni pāṇḍavaḥ<br>dṛṣṭvā ca varjyamānāni munibhir dharmabuddhibhiḥ<br>विविक्तान्य् उपलक्ष्याथ तानि तीर्थानि पाण्डवः <br>दृष्ट्वा च वर्ज्यमानानि मुनिभिर् धर्मबुद्धिभिः </div>
<div class="sloka" id="208_sloka5"> <a href="208.htm#208_sloka5">5 </a> <br>tapasvinas tato 'pṛcchat prājñaliḥ kurunandanaḥ<br>tīrthānīmāni varjyante kimarthaṃ brahmavādibhiḥ<br>तपस्विनस् ततो 'पृच्छत् प्राज्ञलिः कुरुनन्दनः <br>तीर्थानीमानि वर्ज्यन्ते किमर्थं ब्रह्मवादिभिः </div>
<div class="sloka" id="208_sloka6"> <a href="208.htm#208_sloka6">6 </a> <br>[tāpasāh]<br>grāhāḥ pañca vasanty eṣu haranti ca tapodhanān<br>ata etāni varjyante tīrthāni kurunandana<br>[तापसाह्] <br>ग्राहाः पञ्च वसन्त्य् एषु हरन्ति च तपोधनान् <br>अत एतानि वर्ज्यन्ते तीर्थानि कुरुनन्दन </div>
<div class="sloka" id="208_sloka7"> <a href="208.htm#208_sloka7">7 </a> <br>[vai]<br>teṣāṃ śrutvā mahābāhur vāryamāṇas tapodhanaiḥ<br>jagāma tāni tīrthāni draṣṭuṃ puruṣasattamaḥ<br>[वै] <br>तेषां श्रुत्वा महाबाहुर् वार्यमाणस् तपोधनैः <br>जगाम तानि तीर्थानि द्रष्टुं पुरुषसत्तमः </div>
<div class="sloka" id="208_sloka8"> <a href="208.htm#208_sloka8">8 </a> <br>tataḥ saubhadram āsādya maharṣes tīrtham uttamam<br>vigāhya tarasā śūraḥ snānaṃ cakre paraṃtapaḥ<br>ततः सुभद्रम् आसाद्य महर्षेस् तीर्थम् उत्तमम् <br>विगाह्य तरसा शूरः स्नानं चक्रे परंतपः </div>
<div class="sloka" id="208_sloka9"> <a href="208.htm#208_sloka9">9 </a> <br>atha taṃ puruṣavyāghram antarjalacaro mahān<br>nijagrāha jale grāhaḥ kuntīputraṃ dhanaṃjayam<br>अथ तं पुरुषव्याघ्रम् अन्तर्जलचरो महान् <br>निजग्राह जले ग्राहः कुन्तीपुत्रं धनंजयम् </div>
<div class="sloka" id="208_sloka10"> <a href="208.htm#208_sloka10">10 </a> <br>sa tam ādāya kaunteyo visphurantaṃ jale caram<br>udatiṣṭhan mahābāhur balena balināṃ varaḥ<br>स तम् आदाय कुन्तेयो विस्फुरन्तं जले चरम् <br>उदतिष्ठन् महाबाहुर् बलेन बलिनां वरः </div>
<div class="sloka" id="208_sloka11"> <a href="208.htm#208_sloka11">11 </a> <br>utkṛṣṭa eva tu grāhaḥ so 'rjunena yaśasvinā<br>babhūva nārī kalyāṇī sarvābharaṇabhūṣitā<br>dīpyamānā śriyā rājan divyarūpā manoramā<br>उत्कृष्ट एव तु ग्राहः सो 'र्जुनेन यशस्विना <br>बभूव नारी कल्याणी सर्वाभरणभूषिता <br>दीप्यमाना श्रिया राजन् दिव्यरूपा मनोरमा </div>
<div class="sloka" id="208_sloka12"> <a href="208.htm#208_sloka12">12 </a> <br>tad adbhutaṃ mahad dṛṣṭvā kuntīputro dhanaṃjayaḥ<br>tāṃ striyaṃ paramaprīta idaṃ vacanam abravīt<br>तद् अद्भुतं महद् दृष्ट्वा कुन्तीपुत्रो धनंजयः <br>तां स्त्रियं परमप्रीत इदं वचनम् अब्रवीत् </div>
<div class="sloka" id="208_sloka13"> <a href="208.htm#208_sloka13">13 </a> <br>kā vai tvam asi kalyāṇi kuto vāsi jale carī<br>kimarthaṃ ca mahat pāpam idaṃ kṛtavatī purā<br>का वै त्वम् असि कल्याणि कुतो वासि जले चरी <br>किमर्थं च महत् पापम् इदं कृतवती पुरा </div>
<div class="sloka" id="208_sloka14"> <a href="208.htm#208_sloka14">14 </a> <br>[nārī]<br>apsarāsmi mahābāho devāraṇya vicāriṇī<br>iṣṭā dhanapater nityaṃ vargā nāma mahābala<br>[नारी] <br>अप्सरास्मि महाबाहो देवारण्य विचारिणी <br>इष्टा धनपतेर् नित्यं वर्गा नाम महाबल </div>
<div class="sloka" id="208_sloka15"> <a href="208.htm#208_sloka15">15 </a> <br>mama sakhyaś catasro 'nyāḥ sarvāḥ kāmagamāḥ śubhāḥ<br>tābhiḥ sārdhaṃ prayātāsmi lokapāla niveśanam<br>मम सख्यश् चतस्रो 'न्याः सर्वाः कामगमाः शुभाः <br>ताभिः सार्धं प्रयातास्मि लोकपाल निवेशनम् </div>
<div class="sloka" id="208_sloka16"> <a href="208.htm#208_sloka16">16 </a> <br>tataḥ paśyāmahe sarvā brāhmaṇaṃ saṃśitavratam<br>rūpavantam adhīyānam ekam ekāntacāriṇam<br>ततः पश्यामहे सर्वा ब्राह्मणं संशितव्रतम् <br>रूपवन्तम् अधीयानम् एकम् एकान्तचारिणम् </div>
<div class="sloka" id="208_sloka17"> <a href="208.htm#208_sloka17">17 </a> <br>tasya vai tapasā rājaṃs tad vanaṃ tejasāvṛtam<br>āditya iva taṃ deśaṃ kṛtsnaṃ sa vyavabhāsayat<br>तस्य वै तपसा राजंस् तद् वनं तेजसावृतम् <br>आदित्य इव तं देशं कृत्स्नं स व्यवभासयत् </div>
<div class="sloka" id="208_sloka18"> <a href="208.htm#208_sloka18">18 </a> <br>tasya dṛṣṭvā tapas tādṛgrūpaṃ cādbhutadarśanam<br>avatīrṇāḥ sma taṃ deśaṃ tapovighnacikīrṣayā<br>तस्य दृष्ट्वा तपस् तादृग्रूपं चाद्भुतदर्शनम् <br>अवतीर्णाः स्म तं देशं तपोविघ्नचिकीर्षया </div>
<div class="sloka" id="208_sloka19"> <a href="208.htm#208_sloka19">19 </a> <br>ahaṃ ca saurabheyī ca samīcī budbudā latā<br>yaugapadyena taṃ vipram abhyagacchāma bhārata<br>अहं च सुरभेयी च समीची बुद्बुदा लता <br>युगपद्येन तं विप्रम् अभ्यगच्छाम भारत </div>
<div class="sloka" id="208_sloka20"> <a href="208.htm#208_sloka20">20 </a> <br>gāyantyo vai hasantyaś ca lobhayantyaś ca taṃ dvijam<br>sa ca nāsmāsu kṛtavān mano vīra kathaṃ cana<br>nākampata mahātejāḥ sthitas tapasi nirmale<br>गायन्त्यो वै हसन्त्यश् च लोभयन्त्यश् च तं द्विजम् <br>स च नास्मासु कृतवान् मनो वीर कथं चन <br>नाकम्पत महातेजाः स्थितस् तपसि निर्मले </div></body></html>