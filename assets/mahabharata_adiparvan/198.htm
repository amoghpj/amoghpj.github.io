<html><body><div class="sloka" id="198_sloka1"> <a href="198.htm#198_sloka1">1 </a> <br>[dhṛ]<br>bhīṣmaḥ śāṃtanavo vidvān droṇaś ca bhagavān ṛṣiḥ<br>hitaṃ paramakaṃ vākyaṃ tvaṃ ca satyaṃ bravīṣi mām<br>[धृ] <br>भीष्मः शांतनवो विद्वान् द्रोणश् च भगवान् ऋषिः <br>हितं परमकं वाक्यं त्वं च सत्यं ब्रवीषि माम् </div>
<div class="sloka" id="198_sloka2"> <a href="198.htm#198_sloka2">2 </a> <br>yathaiva pāṇḍos te vīrāḥ kuntīputrā mahārathāḥ<br>tathaiva dharmataḥ sarve mama putrā na saṃśayaḥ<br>यथैव पाण्डोस् ते वीराः कुन्तीपुत्रा महारथाः <br>तथैव धर्मतः सर्वे मम पुत्रा न संशयः </div>
<div class="sloka" id="198_sloka3"> <a href="198.htm#198_sloka3">3 </a> <br>yathaiva mama putrāṇām idaṃ rājyaṃ vidhīyate<br>tathaiva pāṇḍuputrāṇām idaṃ rājyaṃ na saṃśayaḥ<br>यथैव मम पुत्राणाम् इदं राज्यं विधीयते <br>तथैव पाण्डुपुत्राणाम् इदं राज्यं न संशयः </div>
<div class="sloka" id="198_sloka4"> <a href="198.htm#198_sloka4">4 </a> <br>kṣattar ānaya gacchaitān saha mātrā susatkṛtān<br>tayā ca devarūpiṇyā kṛṣṇayā saha bhārata<br>क्षत्तर् आनय गच्छैतान् सह मात्रा सुसत्कृतान् <br>तया च देवरूपिण्या कृष्णया सह भारत </div>
<div class="sloka" id="198_sloka5"> <a href="198.htm#198_sloka5">5 </a> <br>diṣṭyā jīvanti te pārthā diṣṭyā jīvati sā pṛthā<br>diṣṭyā drupada kanyāṃ ca labdhavanto mahārathāḥ<br>दिष्ट्या जीवन्ति ते पार्था दिष्ट्या जीवति सा पृथा <br>दिष्ट्या द्रुपद कन्यां च लब्धवन्तो महारथाः </div>
<div class="sloka" id="198_sloka6"> <a href="198.htm#198_sloka6">6 </a> <br>diṣṭyā vardhāmahe sarve diṣṭyā śāntaḥ purocanaḥ<br>diṣṭyā mama paraṃ duḥkham apanītaṃ mahādyute<br>दिष्ट्या वर्धामहे सर्वे दिष्ट्या शान्तः पुरोचनः <br>दिष्ट्या मम परं दुःखम् अपनीतं महाद्युते </div>
<div class="sloka" id="198_sloka7"> <a href="198.htm#198_sloka7">7 </a> <br>[vai]<br>tato jagāma viduro dhṛtarāṣṭrasya śāsanāt<br>sakāśaṃ yajñasenasya pāṇḍavānāṃ ca bhārata<br>[वै] <br>ततो जगाम विदुरो धृतराष्ट्रस्य शासनात् <br>सकाशं यज्ञसेनस्य पाण्डवानां च भारत </div>
<div class="sloka" id="198_sloka8"> <a href="198.htm#198_sloka8">8 </a> <br>tatra gatvā sa dharmajñaḥ sarvaśāstraviśāradaḥ<br>drupadaṃ nyāyato rājan saṃyuktam upatasthivān<br>तत्र गत्वा स धर्मज्ञः सर्वशास्त्रविशारदः <br>द्रुपदं न्यायतो राजन् संयुक्तम् उपतस्थिवान् </div>
<div class="sloka" id="198_sloka9"> <a href="198.htm#198_sloka9">9 </a> <br>sa cāpi pratijagrāha dharmeṇa viduraṃ tataḥ<br>cakratuś ca yathānyāyaṃ kuśalapraśna saṃvidam<br>स चापि प्रतिजग्राह धर्मेण विदुरं ततः <br>चक्रतुश् च यथान्यायं कुशलप्रश्न संविदम् </div>
<div class="sloka" id="198_sloka10"> <a href="198.htm#198_sloka10">10 </a> <br>dadarśa pāṇḍavāṃs tatra vāsudevaṃ ca bhārata<br>snehāt pariṣvajya sa tān papracchānāmayaṃ tataḥ<br>ददर्श पाण्डवांस् तत्र वासुदेवं च भारत <br>स्नेहात् परिष्वज्य स तान् पप्रच्छानामयं ततः </div>
<div class="sloka" id="198_sloka11"> <a href="198.htm#198_sloka11">11 </a> <br>taiś cāpy amitabuddhiḥ sa pūjito 'tha yathākramam<br>vacanād dhṛtarāṣṭrasya snehayuktaṃ punaḥ punaḥ<br>तैश् चाप्य् अमितबुद्धिः स पूजितो 'थ यथाक्रमम् <br>वचनाद् धृतराष्ट्रस्य स्नेहयुक्तं पुनः पुनः </div>
<div class="sloka" id="198_sloka12"> <a href="198.htm#198_sloka12">12 </a> <br>papracchānāmayaṃ rājaṃs tatas tān pāṇḍunandanān<br>pradadau cāpi ratnāni vividhāni vasūni ca<br>पप्रच्छानामयं राजंस् ततस् तान् पाण्डुनन्दनान् <br>प्रददु चापि रत्नानि विविधानि वसूनि च </div>
<div class="sloka" id="198_sloka13"> <a href="198.htm#198_sloka13">13 </a> <br>pāṇḍavānāṃ ca kuntyāś ca draupadyāś ca viśāṃ pate<br>drupadasya ca putrāṇāṃ yathādattāni kauravaiḥ<br>पाण्डवानां च कुन्त्याश् च द्रुपद्याश् च विशां पते <br>द्रुपदस्य च पुत्राणां यथादत्तानि कुरवैः </div>
<div class="sloka" id="198_sloka14"> <a href="198.htm#198_sloka14">14 </a> <br>provāca cāmitamatiḥ praśritaṃ vinayānvitaḥ<br>drupadaṃ pāṇḍuputrāṇāṃ saṃnidhau keśavasya ca<br>प्रोवाच चामितमतिः प्रश्रितं विनयान्वितः <br>द्रुपदं पाण्डुपुत्राणां संनिधु केशवस्य च </div>
<div class="sloka" id="198_sloka15"> <a href="198.htm#198_sloka15">15 </a> <br>rājañ śṛṇu sahāmātyaḥ saputraś ca vaco mama<br>dhṛtarāṣṭraḥ saputras tvāṃ sahāmātyaḥ sabāndhavaḥ<br>राजञ् शृणु सहामात्यः सपुत्रश् च वचो मम <br>धृतराष्ट्रः सपुत्रस् त्वां सहामात्यः सबान्धवः </div>
<div class="sloka" id="198_sloka16"> <a href="198.htm#198_sloka16">16 </a> <br>abravīt kuśalaṃ rājan prīyamāṇaḥ punaḥ punaḥ<br>prītimāṃs te dṛḍhaṃ cāpi saṃbandhena narādhipa<br>अब्रवीत् कुशलं राजन् प्रीयमाणः पुनः पुनः <br>प्रीतिमांस् ते दृढं चापि संबन्धेन नराधिप </div>
<div class="sloka" id="198_sloka17"> <a href="198.htm#198_sloka17">17 </a> <br>tathā bhīṣmaḥ śāṃtanavaḥ kauravaiḥ saha sarvaśaḥ<br>kuśalaṃ tvāṃ mahāprājñaḥ sarvataḥ paripṛcchati<br>तथा भीष्मः शांतनवः कुरवैः सह सर्वशः <br>कुशलं त्वां महाप्राज्ञः सर्वतः परिपृच्छति </div>
<div class="sloka" id="198_sloka18"> <a href="198.htm#198_sloka18">18 </a> <br>bhāradvājo maheṣvāso droṇaḥ priyasakhas tava<br>samāśleṣam upetya tvāṃ kuśalaṃ paripṛcchati<br>भारद्वाजो महेष्वासो द्रोणः प्रियसखस् तव <br>समाश्लेषम् उपेत्य त्वां कुशलं परिपृच्छति </div>
<div class="sloka" id="198_sloka19"> <a href="198.htm#198_sloka19">19 </a> <br>dhṛtarāṣṭraś ca pāñcālya tvayā saṃbandham īyivān<br>kṛtārthaṃ manyata ātmānaṃ tathā sarve 'pi kauravāḥ<br>धृतराष्ट्रश् च पाञ्चाल्य त्वया संबन्धम् ईयिवान् <br>कृतार्थं मन्यत आत्मानं तथा सर्वे 'पि कुरवाः </div>
<div class="sloka" id="198_sloka20"> <a href="198.htm#198_sloka20">20 </a> <br>na tathā rājyasaṃprāptis teṣāṃ prītikarī matā<br>yathā saṃbandhakaṃ prāpya yajñasena tvayā saha<br>न तथा राज्यसंप्राप्तिस् तेषां प्रीतिकरी मता <br>यथा संबन्धकं प्राप्य यज्ञसेन त्वया सह </div>
<div class="sloka" id="198_sloka21"> <a href="198.htm#198_sloka21">21 </a> <br>etad viditvā tu bhavān prasthāpayatu pāṇḍavān<br>draṣṭuṃ hi pāṇḍudāyādāṃs tvarante kuravo bhṛśam<br>एतद् विदित्वा तु भवान् प्रस्थापयतु पाण्डवान् <br>द्रष्टुं हि पाण्डुदायादांस् त्वरन्ते कुरवो भृशम् </div>
<div class="sloka" id="198_sloka22"> <a href="198.htm#198_sloka22">22 </a> <br>viproṣitā dīrghakālam ime cāpi nararṣabhāḥ<br>utsukā nagaraṃ draṣṭuṃ bhaviṣyanti pṛthā tathā<br>विप्रोषिता दीर्घकालम् इमे चापि नरर्षभाः <br>उत्सुका नगरं द्रष्टुं भविष्यन्ति पृथा तथा </div>
<div class="sloka" id="198_sloka23"> <a href="198.htm#198_sloka23">23 </a> <br>kṛṣṇām api ca pāñcālīṃ sarvāḥ kuru varastriyaḥ<br>draṣṭukāmāḥ pratīkṣante puraṃ ca viṣayaṃ ca naḥ<br>कृष्णाम् अपि च पाञ्चालीं सर्वाः कुरु वरस्त्रियः <br>द्रष्टुकामाः प्रतीक्षन्ते पुरं च विषयं च नः </div>
<div class="sloka" id="198_sloka24"> <a href="198.htm#198_sloka24">24 </a> <br>sa bhavān pāṇḍuputrāṇām ājñāpayatu māciram<br>gamanaṃ sahadārāṇām etad āgamanaṃ mama<br>स भवान् पाण्डुपुत्राणाम् आज्ञापयतु माचिरम् <br>गमनं सहदाराणाम् एतद् आगमनं मम </div></body></html>