<html><body><div class="sloka" id="155_sloka1"> <a href="155.htm#155_sloka1">1 </a> <br>[brāhmaṇa]<br>amarṣī drupado rājā karmasiddhān dvijarṣabhān<br>anvicchan paricakrāma brāhmaṇāvasathān bahūn<br>[ब्राह्मण] <br>अमर्षी द्रुपदो राजा कर्मसिद्धान् द्विजर्षभान् <br>अन्विच्छन् परिचक्राम ब्राह्मणावसथान् बहून् </div>
<div class="sloka" id="155_sloka2"> <a href="155.htm#155_sloka2">2 </a> <br>putra janma parīpsan vai śokopahatacetanaḥ<br>nāsti śreṣṭhaṃ mamāpatyam iti nityam acintayat<br>पुत्र जन्म परीप्सन् वै शोकोपहतचेतनः <br>नास्ति श्रेष्ठं ममापत्यम् इति नित्यम् अचिन्तयत् </div>
<div class="sloka" id="155_sloka3"> <a href="155.htm#155_sloka3">3 </a> <br>jātān putrān sa nirvedād dhig bandhūn iti cābravīt<br>niḥśvāsaparamaś cāsīd droṇaṃ praticikīrṣayā<br>जातान् पुत्रान् स निर्वेदाद् धिग् बन्धून् इति चाब्रवीत् <br>निःश्वासपरमश् चासीद् द्रोणं प्रतिचिकीर्षया </div>
<div class="sloka" id="155_sloka4"> <a href="155.htm#155_sloka4">4 </a> <br>prabhāvaṃ vinayaṃ śikṣāṃ droṇasya caritāni ca<br>kṣātreṇa ca balenāsya cintayan nānvapadyata<br>pratikartuṃ nṛpaśreṣṭho yatamāno 'pi bhārata<br>प्रभावं विनयं शिक्षां द्रोणस्य चरितानि च <br>क्षात्रेण च बलेनास्य चिन्तयन् नान्वपद्यत <br>प्रतिकर्तुं नृपश्रेष्ठो यतमानो 'पि भारत </div>
<div class="sloka" id="155_sloka5"> <a href="155.htm#155_sloka5">5 </a> <br>abhitaḥ so 'tha kalmāṣīṃ gaṅgākūle paribhraman<br>brāhmaṇāvasathaṃ puṇyam āsasāda mahīpatiḥ<br>अभितः सो 'थ कल्माषीं गङ्गाकूले परिभ्रमन् <br>ब्राह्मणावसथं पुण्यम् आससाद महीपतिः </div>
<div class="sloka" id="155_sloka6"> <a href="155.htm#155_sloka6">6 </a> <br>tatra nāsnātakaḥ kaś cin na cāsīd avratī dvijaḥ<br>tathaiva nāmahā bhāgaḥ so 'paśyat saṃśitavratau<br>तत्र नास्नातकः कश् चिन् न चासीद् अव्रती द्विजः <br>तथैव नामहा भागः सो 'पश्यत् संशितव्रतु </div>
<div class="sloka" id="155_sloka7"> <a href="155.htm#155_sloka7">7 </a> <br>yājopayājau brahmarṣī śāmyantau pṛṣatātmajaḥ<br>saṃhitādhyayane yuktau gotrataś cāpi kāśyapau<br>याजोपयाजु ब्रह्मर्षी शाम्यन्तु पृषतात्मजः <br>संहिताध्ययने युक्तु गोत्रतश् चापि काश्यपु </div>
<div class="sloka" id="155_sloka8"> <a href="155.htm#155_sloka8">8 </a> <br>tāraṇe yuktarūpau tau brāhmaṇāv ṛṣisattamau<br>sa tāv āmantrayām āsa sarvakāmair atandritaḥ<br>तारणे युक्तरूपु तु ब्राह्मणाव् ऋषिसत्तमु <br>स ताव् आमन्त्रयाम् आस सर्वकामैर् अतन्द्रितः </div>
<div class="sloka" id="155_sloka9"> <a href="155.htm#155_sloka9">9 </a> <br>buddhvā tayor balaṃ buddhiṃ kanīyāṃsam upahvare<br>prapede chandayan kāmair upayājaṃ dhṛtavratam<br>बुद्ध्वा तयोर् बलं बुद्धिं कनीयांसम् उपह्वरे <br>प्रपेदे छन्दयन् कामैर् उपयाजं धृतव्रतम् </div>
<div class="sloka" id="155_sloka10"> <a href="155.htm#155_sloka10">10 </a> <br>pādaśuśrūṣaṇe yuktaḥ priyavāk sarvakāmadaḥ<br>arhayitvā yathānyāyam upayājam uvāca saḥ<br>पादशुश्रूषणे युक्तः प्रियवाक् सर्वकामदः <br>अर्हयित्वा यथान्यायम् उपयाजम् उवाच सः </div>
<div class="sloka" id="155_sloka11"> <a href="155.htm#155_sloka11">11 </a> <br>yena me karmaṇā brahman putraḥ syād droṇa mṛtyave<br>upayāja kṛte tasmin gavāṃ dātāsmi te 'rbudam<br>येन मे कर्मणा ब्रह्मन् पुत्रः स्याद् द्रोण मृत्यवे <br>उपयाज कृते तस्मिन् गवां दातास्मि ते 'र्बुदम् </div>
<div class="sloka" id="155_sloka12"> <a href="155.htm#155_sloka12">12 </a> <br>yad vā te 'nyad dvijaśreṣṭha manasaḥ supriyaṃ bhavet<br>sarvaṃ tat te pradātāhaṃ na hi me 'sty atra saṃśayaḥ<br>यद् वा ते 'न्यद् द्विजश्रेष्ठ मनसः सुप्रियं भवेत् <br>सर्वं तत् ते प्रदाताहं न हि मे 'स्त्य् अत्र संशयः </div>
<div class="sloka" id="155_sloka13"> <a href="155.htm#155_sloka13">13 </a> <br>ity ukto nāham ity evaṃ tam ṛṣiḥ pratyuvāca ha<br>ārādhayiṣyan drupadaḥ sa taṃ paryacarat punaḥ<br>इत्य् उक्तो नाहम् इत्य् एवं तम् ऋषिः प्रत्युवाच ह <br>आराधयिष्यन् द्रुपदः स तं पर्यचरत् पुनः </div>
<div class="sloka" id="155_sloka14"> <a href="155.htm#155_sloka14">14 </a> <br>tataḥ saṃvatsarasyānte drupadaṃ sa dvijottamaḥ<br>upayājo 'bravīd rājan kāle madhurayā girā<br>ततः संवत्सरस्यान्ते द्रुपदं स द्विजोत्तमः <br>उपयाजो 'ब्रवीद् राजन् काले मधुरया गिरा </div>
<div class="sloka" id="155_sloka15"> <a href="155.htm#155_sloka15">15 </a> <br>jyeṣṭho bhrātā mamāgṛhṇād vicaran vananirjhare<br>aparijñāta śaucāyāṃ bhūmau nipatitaṃ phalam<br>ज्येष्ठो भ्राता ममागृह्णाद् विचरन् वननिर्झरे <br>अपरिज्ञात शुचायां भूमु निपतितं फलम् </div>
<div class="sloka" id="155_sloka16"> <a href="155.htm#155_sloka16">16 </a> <br>tad apaśyam ahaṃ bhrātur asāṃpratam anuvrajan<br>vimarśaṃ saṃkarādāne nāyaṃ kuryāt kathaṃ cana<br>तद् अपश्यम् अहं भ्रातुर् असांप्रतम् अनुव्रजन् <br>विमर्शं संकरादाने नायं कुर्यात् कथं चन </div>
<div class="sloka" id="155_sloka17"> <a href="155.htm#155_sloka17">17 </a> <br>dṛṣṭvā phalasya nāpaśyad doṣā ye 'syānubandhikāḥ<br>vivinakti na śaucaṃ yaḥ so 'nyatrāpi kathaṃ bhavet<br>दृष्ट्वा फलस्य नापश्यद् दोषा ये 'स्यानुबन्धिकाः <br>विविनक्ति न शुचं यः सो 'न्यत्रापि कथं भवेत् </div>
<div class="sloka" id="155_sloka18"> <a href="155.htm#155_sloka18">18 </a> <br>saṃhitādhyayanaṃ kurvan vasan guru kule ca yaḥ<br>bhaikṣam ucchiṣṭam anyeṣāṃ bhuṅkte cāpi sadā sadā<br>kīrtayan guṇam annānām aghṛṇī ca punaḥ punaḥ<br>संहिताध्ययनं कुर्वन् वसन् गुरु कुले च यः <br>भैक्षम् उच्छिष्टम् अन्येषां भुङ्क्ते चापि सदा सदा <br>कीर्तयन् गुणम् अन्नानाम् अघृणी च पुनः पुनः </div>
<div class="sloka" id="155_sloka19"> <a href="155.htm#155_sloka19">19 </a> <br>tam ahaṃ phalārthinaṃ manye bhrātaraṃ tarka cakṣuṣā<br>taṃ vai gacchasva nṛpate sa tvāṃ saṃyājayiṣyati<br>तम् अहं फलार्थिनं मन्ये भ्रातरं तर्क चक्षुषा <br>तं वै गच्छस्व नृपते स त्वां संयाजयिष्यति </div>
<div class="sloka" id="155_sloka20"> <a href="155.htm#155_sloka20">20 </a> <br>jugupsamāno nṛpatir manasedaṃ vicintayan<br>upayāja vacaḥ śrutvā nṛpatiḥ sarvadharmavit<br>abhisaṃpūjya pūjārham ṛṣiṃ yājam uvāca ha<br>जुगुप्समानो नृपतिर् मनसेदं विचिन्तयन् <br>उपयाज वचः श्रुत्वा नृपतिः सर्वधर्मवित् <br>अभिसंपूज्य पूजार्हम् ऋषिं याजम् उवाच ह </div>
<div class="sloka" id="155_sloka21"> <a href="155.htm#155_sloka21">21 </a> <br>ayutāni dadāny aṣṭau gavāṃ yājaya māṃ vibho<br>droṇa vairābhisaṃtaptaṃ tvaṃ hlādayitum arhasi<br>अयुतानि ददान्य् अष्टु गवां याजय मां विभो <br>द्रोण वैराभिसंतप्तं त्वं ह्लादयितुम् अर्हसि </div>
<div class="sloka" id="155_sloka22"> <a href="155.htm#155_sloka22">22 </a> <br>sa hi brahmavidāṃ śreṣṭho brahmāstre cāpy anuttamaḥ<br>tasmād droṇaḥ parājaiṣīn māṃ vai sa sakhivigrahe<br>स हि ब्रह्मविदां श्रेष्ठो ब्रह्मास्त्रे चाप्य् अनुत्तमः <br>तस्माद् द्रोणः पराजैषीन् मां वै स सखिविग्रहे </div>
<div class="sloka" id="155_sloka23"> <a href="155.htm#155_sloka23">23 </a> <br>kṣatriyo nāsti tulyo 'sya pṛthivyāṃ kaś cid agraṇīḥ<br>kauravācārya mukhyasya bhāradvājasya dhīmataḥ<br>क्षत्रियो नास्ति तुल्यो 'स्य पृथिव्यां कश् चिद् अग्रणीः <br>कुरवाचार्य मुख्यस्य भारद्वाजस्य धीमतः </div>
<div class="sloka" id="155_sloka24"> <a href="155.htm#155_sloka24">24 </a> <br>droṇasya śarajālāni prāṇidehaharāṇi ca<br>ṣaḍ aratni dhanuś cāsya dṛśyate 'pratimaṃ mahat<br>द्रोणस्य शरजालानि प्राणिदेहहराणि च <br>षड् अरत्नि धनुश् चास्य दृश्यते 'प्रतिमं महत् </div>
<div class="sloka" id="155_sloka25"> <a href="155.htm#155_sloka25">25 </a> <br>sa hi brāhmaṇa vegena kṣātraṃ vegam asaṃśayam<br>pratihanti maheṣvāso bhāradvājo mahāmanāḥ<br>स हि ब्राह्मण वेगेन क्षात्रं वेगम् असंशयम् <br>प्रतिहन्ति महेष्वासो भारद्वाजो महामनाः </div>
<div class="sloka" id="155_sloka26"> <a href="155.htm#155_sloka26">26 </a> <br>kṣatrocchedāya vihito jāmadagnya ivāsthitaḥ<br>tasya hy astrabalaṃ ghoram aprasahyaṃ narair bhuvi<br>क्षत्रोच्छेदाय विहितो जामदग्न्य इवास्थितः <br>तस्य ह्य् अस्त्रबलं घोरम् अप्रसह्यं नरैर् भुवि </div>
<div class="sloka" id="155_sloka27"> <a href="155.htm#155_sloka27">27 </a> <br>brāhmam uccārayaṃs tejo hutāhutir ivānalaḥ<br>sametya sa dahaty ājau kṣatraṃ brahma puraḥsaraḥ<br>brahmakṣatre ca vihite brahmatejo viśiṣyate<br>ब्राह्मम् उच्चारयंस् तेजो हुताहुतिर् इवानलः <br>समेत्य स दहत्य् आजु क्षत्रं ब्रह्म पुरःसरः <br>ब्रह्मक्षत्रे च विहिते ब्रह्मतेजो विशिष्यते </div>
<div class="sloka" id="155_sloka28"> <a href="155.htm#155_sloka28">28 </a> <br>so 'haṃ kṣatrabalād dhīno brahmatejaḥ prapedivān<br>droṇād viśiṣṭam āsādya bhavantaṃ brahmavittamam<br>सो 'हं क्षत्रबलाद् धीनो ब्रह्मतेजः प्रपेदिवान् <br>द्रोणाद् विशिष्टम् आसाद्य भवन्तं ब्रह्मवित्तमम् </div>
<div class="sloka" id="155_sloka29"> <a href="155.htm#155_sloka29">29 </a> <br>droṇāntakam ahaṃ putraṃ labheyaṃ yudhi durjayam<br>tat karma kuru me yāja nirvapāmy arbudaṃ gavām<br>द्रोणान्तकम् अहं पुत्रं लभेयं युधि दुर्जयम् <br>तत् कर्म कुरु मे याज निर्वपाम्य् अर्बुदं गवाम् </div>
<div class="sloka" id="155_sloka30"> <a href="155.htm#155_sloka30">30 </a> <br>tathety uktā tu taṃ yājo yājyārtham upakalpayat<br>gurvartha iti cākāmam upayājam acodayat<br>yājo droṇa vināśāya pratijajñe tathā ca saḥ<br>तथेत्य् उक्ता तु तं याजो याज्यार्थम् उपकल्पयत् <br>गुर्वर्थ इति चाकामम् उपयाजम् अचोदयत् <br>याजो द्रोण विनाशाय प्रतिजज्ञे तथा च सः </div>
<div class="sloka" id="155_sloka31"> <a href="155.htm#155_sloka31">31 </a> <br>tatas tasya narendrasya upayājo mahātapāḥ<br>ācakhyau karma vaitānaṃ tadā putraphalāya vai<br>ततस् तस्य नरेन्द्रस्य उपयाजो महातपाः <br>आचख्यु कर्म वैतानं तदा पुत्रफलाय वै </div>
<div class="sloka" id="155_sloka32"> <a href="155.htm#155_sloka32">32 </a> <br>sa ca putro mahāvīryo mahātejā mahābalaḥ<br>iṣyate yad vidho rājan bhavitā te tathāvidhaḥ<br>स च पुत्रो महावीर्यो महातेजा महाबलः <br>इष्यते यद् विधो राजन् भविता ते तथाविधः </div>
<div class="sloka" id="155_sloka33"> <a href="155.htm#155_sloka33">33 </a> <br>bhāradvājasya hantāraṃ so 'bhisaṃdhāya bhūmipaḥ<br>ājahre tat tathā sarvaṃ drupadaḥ karmasiddhaye<br>भारद्वाजस्य हन्तारं सो 'भिसंधाय भूमिपः <br>आजह्रे तत् तथा सर्वं द्रुपदः कर्मसिद्धये </div>
<div class="sloka" id="155_sloka34"> <a href="155.htm#155_sloka34">34 </a> <br>yājas tu havanasyānte devīm āhvāpayat tadā<br>praihi māṃ rājñi pṛṣati mithunaṃ tvām upasthitam<br>याजस् तु हवनस्यान्ते देवीम् आह्वापयत् तदा <br>प्रैहि मां राज्ञि पृषति मिथुनं त्वाम् उपस्थितम् </div>
<div class="sloka" id="155_sloka35"> <a href="155.htm#155_sloka35">35 </a> <br>[devī]<br>avaliptaṃ me mukhaṃ brahman puṇyān gandhān bibharmi ca<br>sutārthenoparuddhāsmi tiṣṭha yāja mama priye<br>[देवी] <br>अवलिप्तं मे मुखं ब्रह्मन् पुण्यान् गन्धान् बिभर्मि च <br>सुतार्थेनोपरुद्धास्मि तिष्ठ याज मम प्रिये </div>
<div class="sloka" id="155_sloka36"> <a href="155.htm#155_sloka36">36 </a> <br>[yāja]<br>yājena śrapitaṃ havyam upayājena mantritam<br>kathaṃ kāmaṃ na saṃdadhyāt sā tvaṃ vipraihi tiṣṭha vā<br>[याज] <br>याजेन श्रपितं हव्यम् उपयाजेन मन्त्रितम् <br>कथं कामं न संदध्यात् सा त्वं विप्रैहि तिष्ठ वा </div>
<div class="sloka" id="155_sloka37"> <a href="155.htm#155_sloka37">37 </a> <br>[br]<br>evam ukte tu yājena hute haviṣi saṃskṛte<br>uttasthau pāvakāt tasmāt kumāro devasaṃnibhaḥ<br>[ब्र्] <br>एवम् उक्ते तु याजेन हुते हविषि संस्कृते <br>उत्तस्थु पावकात् तस्मात् कुमारो देवसंनिभः </div>
<div class="sloka" id="155_sloka38"> <a href="155.htm#155_sloka38">38 </a> <br>jvālā varṇo ghorarūpaḥ kirīṭī varma cottamam<br>bibhrat sakhaḍgaḥ saśaro dhanuṣmān vinadan muhuḥ<br>ज्वाला वर्णो घोररूपः किरीटी वर्म चोत्तमम् <br>बिभ्रत् सखड्गः सशरो धनुष्मान् विनदन् मुहुः </div>
<div class="sloka" id="155_sloka39"> <a href="155.htm#155_sloka39">39 </a> <br>so 'dhyārohad rathavaraṃ tena ca prayayau tadā<br>tataḥ praṇeduḥ pāñcālāḥ prahṛṣṭāḥ sādhu sādhv iti<br>सो 'ध्यारोहद् रथवरं तेन च प्रययु तदा <br>ततः प्रणेदुः पाञ्चालाः प्रहृष्टाः साधु साध्व् इति </div>
<div class="sloka" id="155_sloka40"> <a href="155.htm#155_sloka40">40 </a> <br>bhayāpaho rājaputraḥ pāñcālānāṃ yaśaḥ karaḥ<br>rājñaḥ śokāpaho jāta eṣa droṇa vadhāya vai<br>ity uvāca mahad bhūtam adṛśyaṃ khecaraṃ tadā<br>भयापहो राजपुत्रः पाञ्चालानां यशः करः <br>राज्ञः शोकापहो जात एष द्रोण वधाय वै <br>इत्य् उवाच महद् भूतम् अदृश्यं खेचरं तदा </div>
<div class="sloka" id="155_sloka41"> <a href="155.htm#155_sloka41">41 </a> <br>kumārī cāpi pāñcālī vedimadhyāt samutthitā<br>subhagā darśanīyāṅgī vedimadhyā manoramā<br>कुमारी चापि पाञ्चाली वेदिमध्यात् समुत्थिता <br>सुभगा दर्शनीयाङ्गी वेदिमध्या मनोरमा </div>
<div class="sloka" id="155_sloka42"> <a href="155.htm#155_sloka42">42 </a> <br>śyāmā padmapalāśākṣī nīlakuñcita mūrdhajā<br>mānuṣaṃ vigrahaṃ kṛtvā sākṣād amara varṇinī<br>श्यामा पद्मपलाशाक्षी नीलकुञ्चित मूर्धजा <br>मानुषं विग्रहं कृत्वा साक्षाद् अमर वर्णिनी </div>
<div class="sloka" id="155_sloka43"> <a href="155.htm#155_sloka43">43 </a> <br>nīlotpalasamo gandho yasyāḥ krośāt pravāyati<br>yā bibharti paraṃ rūpaṃ yasyā nāsty upamā bhuvi<br>नीलोत्पलसमो गन्धो यस्याः क्रोशात् प्रवायति <br>या बिभर्ति परं रूपं यस्या नास्त्य् उपमा भुवि </div>
<div class="sloka" id="155_sloka44"> <a href="155.htm#155_sloka44">44 </a> <br>tāṃ cāpi jātāṃ suśroṇīṃ vāg uvācāśarīriṇī<br>sarvayoṣid varā kṛṣṇā kṣayaṃ kṣatraṃ ninīṣati<br>तां चापि जातां सुश्रोणीं वाग् उवाचाशरीरिणी <br>सर्वयोषिद् वरा कृष्णा क्षयं क्षत्रं निनीषति </div>
<div class="sloka" id="155_sloka45"> <a href="155.htm#155_sloka45">45 </a> <br>surakāryam iyaṃ kāle kariṣyati sumadhyamā<br>asyā hetoḥ kṣatriyāṇāṃ mahad utpatsyate bhayam<br>सुरकार्यम् इयं काले करिष्यति सुमध्यमा <br>अस्या हेतोः क्षत्रियाणां महद् उत्पत्स्यते भयम् </div>
<div class="sloka" id="155_sloka46"> <a href="155.htm#155_sloka46">46 </a> <br>tac chrutvā sarvapāñcālāḥ praṇeduḥ siṃhasaṃghavat<br>na caitān harṣasaṃpūṇān iyaṃ sehe vasuṃdharā<br>तच् छ्रुत्वा सर्वपाञ्चालाः प्रणेदुः सिंहसंघवत् <br>न चैतान् हर्षसंपूणान् इयं सेहे वसुंधरा </div>
<div class="sloka" id="155_sloka47"> <a href="155.htm#155_sloka47">47 </a> <br>tau dṛṣṭvā pṛṣatī yājaṃ prapede vai sutārthinī<br>na vai mad anyāṃ jananīṃ jānīyātām imāv iti<br>तु दृष्ट्वा पृषती याजं प्रपेदे वै सुतार्थिनी <br>न वै मद् अन्यां जननीं जानीयाताम् इमाव् इति </div>
<div class="sloka" id="155_sloka48"> <a href="155.htm#155_sloka48">48 </a> <br>tathety uvāca tāṃ yājo rājñaḥ priyacikīrṣayā<br>tayoś ca nāmanī cakrur dvijāḥ saṃpūrṇamānasāḥ<br>तथेत्य् उवाच तां याजो राज्ञः प्रियचिकीर्षया <br>तयोश् च नामनी चक्रुर् द्विजाः संपूर्णमानसाः </div>
<div class="sloka" id="155_sloka49"> <a href="155.htm#155_sloka49">49 </a> <br>dhṛṣṭatvād atidhṛṣṇutvād dharmād dyut saṃbhavād api<br>dhṛṣṭadyumnaḥ kumāro 'yaṃ drupadasya bhavatv iti<br>धृष्टत्वाद् अतिधृष्णुत्वाद् धर्माद् द्युत् संभवाद् अपि <br>धृष्टद्युम्नः कुमारो 'यं द्रुपदस्य भवत्व् इति </div>
<div class="sloka" id="155_sloka50"> <a href="155.htm#155_sloka50">50 </a> <br>kṛṣṇety evābruvan kṛṣṇāṃ kṛṣṇābhūt sā hi varṇataḥ<br>tathā tan mithunaṃ jajñe drupadasya mahāmakhe<br>कृष्णेत्य् एवाब्रुवन् कृष्णां कृष्णाभूत् सा हि वर्णतः <br>तथा तन् मिथुनं जज्ञे द्रुपदस्य महामखे </div>
<div class="sloka" id="155_sloka51"> <a href="155.htm#155_sloka51">51 </a> <br>dhṛṣṭadyumnaṃ tu pāñcālyam ānīya svaṃ viveśanam<br>upākarod astrahetor bhāradvājaḥ pratāpavān<br>धृष्टद्युम्नं तु पाञ्चाल्यम् आनीय स्वं विवेशनम् <br>उपाकरोद् अस्त्रहेतोर् भारद्वाजः प्रतापवान् </div></body></html>