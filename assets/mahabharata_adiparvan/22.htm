<html><body><div class="sloka" id="22_sloka1"> <a href="22.htm#22_sloka1">1 </a> <br>[sū]<br>evaṃ stutas tadā kadrvā bhagavān harivāhanaḥ<br>nīlajīmūtasaṃghātair vyoma sarvaṃ samāvṛṇot</div>
<div class="sloka" id="22_sloka2"> <a href="22.htm#22_sloka2">2 </a> <br>te meghā mumucus toyaṃ prabhūtaṃ vidyud ujjvalāḥ<br>parasparam ivātyarthaṃ garjantaḥ satataṃ divi</div>
<div class="sloka" id="22_sloka3"> <a href="22.htm#22_sloka3">3 </a> <br>saṃghātitam ivākāśaṃ jaladaiḥ sumahādbhutaiḥ<br>sṛjadbhir atulaṃ toyam ajasraṃ sumahāravaiḥ</div>
<div class="sloka" id="22_sloka4"> <a href="22.htm#22_sloka4">4 </a> <br>saṃpranṛttam ivākāśaṃ dhārormibhir anekaśaḥ<br>meghastanita nirghoṣam ambaraṃ samapadyata</div></body></html>