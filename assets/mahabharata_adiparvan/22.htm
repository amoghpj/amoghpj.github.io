<html><body><div class="sloka" id="22_sloka1"> <a href="22.htm#22_sloka1">1 </a> <br>[sū]<br>evaṃ stutas tadā kadrvā bhagavān harivāhanaḥ<br>nīlajīmūtasaṃghātair vyoma sarvaṃ samāvṛṇot<br>[सू] <br>एवं स्तुतस् तदा कद्र्वा भगवान् हरिवाहनः <br>नीलजीमूतसंघातैर् व्योम सर्वं समावृणोत् </div>
<div class="sloka" id="22_sloka2"> <a href="22.htm#22_sloka2">2 </a> <br>te meghā mumucus toyaṃ prabhūtaṃ vidyud ujjvalāḥ<br>parasparam ivātyarthaṃ garjantaḥ satataṃ divi<br>ते मेघा मुमुचुस् तोयं प्रभूतं विद्युद् उज्ज्वलाः <br>परस्परम् इवात्यर्थं गर्जन्तः सततं दिवि </div>
<div class="sloka" id="22_sloka3"> <a href="22.htm#22_sloka3">3 </a> <br>saṃghātitam ivākāśaṃ jaladaiḥ sumahādbhutaiḥ<br>sṛjadbhir atulaṃ toyam ajasraṃ sumahāravaiḥ<br>संघातितम् इवाकाशं जलदैः सुमहाद्भुतैः <br>सृजद्भिर् अतुलं तोयम् अजस्रं सुमहारवैः </div>
<div class="sloka" id="22_sloka4"> <a href="22.htm#22_sloka4">4 </a> <br>saṃpranṛttam ivākāśaṃ dhārormibhir anekaśaḥ<br>meghastanita nirghoṣam ambaraṃ samapadyata<br>संप्रनृत्तम् इवाकाशं धारोर्मिभिर् अनेकशः <br>मेघस्तनित निर्घोषम् अम्बरं समपद्यत </div></body></html>