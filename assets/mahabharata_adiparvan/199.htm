<html><body><div class="sloka" id="199_sloka1"> <a href="199.htm#199_sloka1">1 </a> <br>[drupada]<br>evam etan mahāprājña yathāttha vidurādya mām<br>mamāpi paramo harṣaḥ saṃbandhe 'smin kṛte vibho<br>[द्रुपद] <br>एवम् एतन् महाप्राज्ञ यथात्थ विदुराद्य माम् <br>ममापि परमो हर्षः संबन्धे 'स्मिन् कृते विभो </div>
<div class="sloka" id="199_sloka2"> <a href="199.htm#199_sloka2">2 </a> <br>gamanaṃ cāpi yuktaṃ syād gṛham eṣāṃ mahātmanām<br>na tu tāvan mayā yuktam etad vaktuṃ svayaṃ girā<br>गमनं चापि युक्तं स्याद् गृहम् एषां महात्मनाम् <br>न तु तावन् मया युक्तम् एतद् वक्तुं स्वयं गिरा </div>
<div class="sloka" id="199_sloka3"> <a href="199.htm#199_sloka3">3 </a> <br>yadā tu manyate vīraḥ kuntīputro yudhiṣṭhiraḥ<br>bhīmasenārjunau caiva yamau ca puruṣarṣabhau<br>यदा तु मन्यते वीरः कुन्तीपुत्रो युधिष्ठिरः <br>भीमसेनार्जुनु चैव यमु च पुरुषर्षभु </div>
<div class="sloka" id="199_sloka4"> <a href="199.htm#199_sloka4">4 </a> <br>rāma kṛṣṇau ca dharmajñau tadā gacchantu pāṇḍavāḥ<br>etau hi puruṣavyāghāv eṣāṃ priyahite ratau<br>राम कृष्णु च धर्मज्ञु तदा गच्छन्तु पाण्डवाः <br>एतु हि पुरुषव्याघाव् एषां प्रियहिते रतु </div>
<div class="sloka" id="199_sloka5"> <a href="199.htm#199_sloka5">5 </a> <br>[y]<br>paravanto vayaṃ rājaṃs tvayi sarve sahānugāḥ<br>yathā vakṣyasi naḥ prītyā kariṣyāmas tathā vayam<br>[य्] <br>परवन्तो वयं राजंस् त्वयि सर्वे सहानुगाः <br>यथा वक्ष्यसि नः प्रीत्या करिष्यामस् तथा वयम् </div>
<div class="sloka" id="199_sloka6"> <a href="199.htm#199_sloka6">6 </a> <br>[vai]<br>tato 'bravīd vāsudevo gamanaṃ mama rocate<br>yathā vā manyate rājā drupadaḥ sarvadharmavit<br>[वै] <br>ततो 'ब्रवीद् वासुदेवो गमनं मम रोचते <br>यथा वा मन्यते राजा द्रुपदः सर्वधर्मवित् </div>
<div class="sloka" id="199_sloka7"> <a href="199.htm#199_sloka7">7 </a> <br>[drupada]<br>yathaiva manyate vīro dāśārhaḥ puruṣottamaḥ<br>prāptakālaṃ mahābāhuḥ sā buddhir niścitā mama<br>[द्रुपद] <br>यथैव मन्यते वीरो दाशार्हः पुरुषोत्तमः <br>प्राप्तकालं महाबाहुः सा बुद्धिर् निश्चिता मम </div>
<div class="sloka" id="199_sloka8"> <a href="199.htm#199_sloka8">8 </a> <br>yathaiva hi mahābhāgāḥ kaunteyā mama sāṃpratam<br>tathaiva vāsudevasya pāṇḍuputrā na saṃśayaḥ<br>यथैव हि महाभागाः कुन्तेया मम सांप्रतम् <br>तथैव वासुदेवस्य पाण्डुपुत्रा न संशयः </div>
<div class="sloka" id="199_sloka9"> <a href="199.htm#199_sloka9">9 </a> <br>na tad dhyāyati kaunteyo dharmaputro yudhiṣṭhiraḥ<br>yad eṣāṃ puruṣavyāghraḥ śreyo dhyāyati keśavaḥ<br>न तद् ध्यायति कुन्तेयो धर्मपुत्रो युधिष्ठिरः <br>यद् एषां पुरुषव्याघ्रः श्रेयो ध्यायति केशवः </div>
<div class="sloka" id="199_sloka10"> <a href="199.htm#199_sloka10">10 </a> <br>[vai]<br>tatas te samanujñātā drupadena mahātmanā<br>pāṇḍavāś caiva kṛṣṇaś ca viduraś ca mahāmatiḥ<br>[वै] <br>ततस् ते समनुज्ञाता द्रुपदेन महात्मना <br>पाण्डवाश् चैव कृष्णश् च विदुरश् च महामतिः </div>
<div class="sloka" id="199_sloka11"> <a href="199.htm#199_sloka11">11 </a> <br>ādāya draupadīṃ kṛṣṇāṃ kuntīṃ caiva yaśasvinīm<br>savihāraṃ sukhaṃ jagmur nagaraṃ nāgasāhvayam<br>आदाय द्रुपदीं कृष्णां कुन्तीं चैव यशस्विनीम् <br>सविहारं सुखं जग्मुर् नगरं नागसाह्वयम् </div>
<div class="sloka" id="199_sloka12"> <a href="199.htm#199_sloka12">12 </a> <br>śrutvā copasthitān vīrān dhṛtarāṣṭro 'pi kauravaḥ<br>pratigrahāya pāṇḍūnāṃ preṣayām āsa kauravān<br>श्रुत्वा चोपस्थितान् वीरान् धृतराष्ट्रो 'पि कुरवः <br>प्रतिग्रहाय पाण्डूनां प्रेषयाम् आस कुरवान् </div>
<div class="sloka" id="199_sloka13"> <a href="199.htm#199_sloka13">13 </a> <br>vikarṇaṃ ca maheṣvāsaṃ citrasenaṃ ca bhārata<br>droṇaṃ ca parameṣvāsaṃ gautamaṃ kṛpam eva ca<br>विकर्णं च महेष्वासं चित्रसेनं च भारत <br>द्रोणं च परमेष्वासं गुतमं कृपम् एव च </div>
<div class="sloka" id="199_sloka14"> <a href="199.htm#199_sloka14">14 </a> <br>tais te parivṛtā vīrāḥ śobhamānā mahārathāḥ<br>nagaraṃ hāstinapuraṃ śanaiḥ praviviśus tadā<br>तैस् ते परिवृता वीराः शोभमाना महारथाः <br>नगरं हास्तिनपुरं शनैः प्रविविशुस् तदा </div>
<div class="sloka" id="199_sloka15"> <a href="199.htm#199_sloka15">15 </a> <br>kautūhalena nagaraṃ dīryamāṇam ivābhavat<br>yatra te puruṣavyāghrāḥ śokaduḥkhavināśanāḥ<br>कुतूहलेन नगरं दीर्यमाणम् इवाभवत् <br>यत्र ते पुरुषव्याघ्राः शोकदुःखविनाशनाः </div>
<div class="sloka" id="199_sloka16"> <a href="199.htm#199_sloka16">16 </a> <br>tata uccāvacā vācaḥ priyāḥ priyacikīrṣubhiḥ<br>udīritā aśṛṇvaṃs te pāṇḍavā hṛdayaṃgamāḥ<br>तत उच्चावचा वाचः प्रियाः प्रियचिकीर्षुभिः <br>उदीरिता अशृण्वंस् ते पाण्डवा हृदयंगमाः </div>
<div class="sloka" id="199_sloka17"> <a href="199.htm#199_sloka17">17 </a> <br>ayaṃ sa puruṣavyāghraḥ punar āyāti dharmavit<br>yo naḥ svān iva dāyādān dharmeṇa parirakṣati<br>अयं स पुरुषव्याघ्रः पुनर् आयाति धर्मवित् <br>यो नः स्वान् इव दायादान् धर्मेण परिरक्षति </div>
<div class="sloka" id="199_sloka18"> <a href="199.htm#199_sloka18">18 </a> <br>adya pāṇḍur mahārājo vanād iva vanapriyaḥ<br>āgataḥ priyam asmākaṃ cikīrṣur nātra saṃśayaḥ<br>अद्य पाण्डुर् महाराजो वनाद् इव वनप्रियः <br>आगतः प्रियम् अस्माकं चिकीर्षुर् नात्र संशयः </div>
<div class="sloka" id="199_sloka19"> <a href="199.htm#199_sloka19">19 </a> <br>kiṃ nu nādya kṛtaṃ tāvat sarveṣāṃ naḥ paraṃ priyam<br>yan naḥ kuntīsutā vīrā bhartāraḥ punarāgatāḥ<br>किं नु नाद्य कृतं तावत् सर्वेषां नः परं प्रियम् <br>यन् नः कुन्तीसुता वीरा भर्तारः पुनरागताः </div>
<div class="sloka" id="199_sloka20"> <a href="199.htm#199_sloka20">20 </a> <br>yadi dattaṃ yadi hutaṃ vidyate yadi nas tapaḥ<br>tena tiṣṭhantu nagare pāṇḍavāḥ śaradāṃ śatam<br>यदि दत्तं यदि हुतं विद्यते यदि नस् तपः <br>तेन तिष्ठन्तु नगरे पाण्डवाः शरदां शतम् </div>
<div class="sloka" id="199_sloka21"> <a href="199.htm#199_sloka21">21 </a> <br>tatas te dhṛtarāṣṭrasya bhīṣmasya ca mahātmanaḥ<br>anyeṣāṃ ca tad arhāṇāṃ cakruḥ pādābhivandanam<br>ततस् ते धृतराष्ट्रस्य भीष्मस्य च महात्मनः <br>अन्येषां च तद् अर्हाणां चक्रुः पादाभिवन्दनम् </div>
<div class="sloka" id="199_sloka22"> <a href="199.htm#199_sloka22">22 </a> <br>kṛtvā tu kuśalapraśnaṃ sarveṇa nagareṇa te<br>samāviśanta veśmāni dhṛtarāṣṭrasya śāsanāt<br>कृत्वा तु कुशलप्रश्नं सर्वेण नगरेण ते <br>समाविशन्त वेश्मानि धृतराष्ट्रस्य शासनात् </div>
<div class="sloka" id="199_sloka23"> <a href="199.htm#199_sloka23">23 </a> <br>viśrāntās te mahātmānaḥ kaṃ cit kālaṃ mahābalāḥ<br>āhūtā dhṛtarāṣṭreṇa rājñā śāṃtanavena ca<br>विश्रान्तास् ते महात्मानः कं चित् कालं महाबलाः <br>आहूता धृतराष्ट्रेण राज्ञा शांतनवेन च </div>
<div class="sloka" id="199_sloka24"> <a href="199.htm#199_sloka24">24 </a> <br>[dhṛ]<br>bhrātṛbhiḥ saha kaunteya nibodhedaṃ vaco mama<br>punar vo vigraho mā bhūt khāṇḍava prastham āviśa<br>[धृ] <br>भ्रातृभिः सह कुन्तेय निबोधेदं वचो मम <br>पुनर् वो विग्रहो मा भूत् खाण्डव प्रस्थम् आविश </div>
<div class="sloka" id="199_sloka25"> <a href="199.htm#199_sloka25">25 </a> <br>na ca vo vasatas tatra kaś cic chaktaḥ prabādhitum<br>saṃrakṣyamāṇān pārthena tridaśān iva vajriṇā<br>ardhaṃ rājyasya saṃprāpya khāṇḍava prastham āviśa<br>न च वो वसतस् तत्र कश् चिच् छक्तः प्रबाधितुम् <br>संरक्ष्यमाणान् पार्थेन त्रिदशान् इव वज्रिणा <br>अर्धं राज्यस्य संप्राप्य खाण्डव प्रस्थम् आविश </div>
<div class="sloka" id="199_sloka26"> <a href="199.htm#199_sloka26">26 </a> <br>[vai]<br>pratigṛhya tu tad vākyaṃ nṛpaṃ sarve praṇamya ca<br>pratasthire tato ghoraṃ vanaṃ tan manujarṣabhāḥ<br>ardhaṃ rājyasya saṃprāpya khāṇḍava prastham āviśan<br>[वै] <br>प्रतिगृह्य तु तद् वाक्यं नृपं सर्वे प्रणम्य च <br>प्रतस्थिरे ततो घोरं वनं तन् मनुजर्षभाः <br>अर्धं राज्यस्य संप्राप्य खाण्डव प्रस्थम् आविशन् </div>
<div class="sloka" id="199_sloka27"> <a href="199.htm#199_sloka27">27 </a> <br>tatas te pāṇḍavās tatra gatvā kṛṣṇa purogamāḥ<br>maṇḍayāṃ cakrire tad vai puraṃ svargavad acyutāḥ<br>ततस् ते पाण्डवास् तत्र गत्वा कृष्ण पुरोगमाः <br>मण्डयां चक्रिरे तद् वै पुरं स्वर्गवद् अच्युताः </div>
<div class="sloka" id="199_sloka28"> <a href="199.htm#199_sloka28">28 </a> <br>tataḥ puṇye śive deśe śāntiṃ kṛtvā mahārathāḥ<br>nagaraṃ māpayām āsur dvaipāyana purogamāḥ<br>ततः पुण्ये शिवे देशे शान्तिं कृत्वा महारथाः <br>नगरं मापयाम् आसुर् द्वैपायन पुरोगमाः </div>
<div class="sloka" id="199_sloka29"> <a href="199.htm#199_sloka29">29 </a> <br>sāgarapratirūpābhiḥ parikhābhir alaṃkṛtam<br>prākareṇa ca saṃpannaṃ divam āvṛtya tiṣṭhatā<br>सागरप्रतिरूपाभिः परिखाभिर् अलंकृतम् <br>प्राकरेण च संपन्नं दिवम् आवृत्य तिष्ठता </div>
<div class="sloka" id="199_sloka30"> <a href="199.htm#199_sloka30">30 </a> <br>pāṇḍurābhraprakāśena himarāśi nibhena ca<br>śuśubhe tat puraśreṣṭhaṃ nāgair bhogavatī yathā<br>पाण्डुराभ्रप्रकाशेन हिमराशि निभेन च <br>शुशुभे तत् पुरश्रेष्ठं नागैर् भोगवती यथा </div>
<div class="sloka" id="199_sloka31"> <a href="199.htm#199_sloka31">31 </a> <br>dvipakṣagaruḍa prakhyair dvārair ghorapradarśanaiḥ<br>guptam abhracaya prakhyair gopurair mandaropamaiḥ<br>द्विपक्षगरुड प्रख्यैर् द्वारैर् घोरप्रदर्शनैः <br>गुप्तम् अभ्रचय प्रख्यैर् गोपुरैर् मन्दरोपमैः </div>
<div class="sloka" id="199_sloka32"> <a href="199.htm#199_sloka32">32 </a> <br>vividhair atinirviddhaiḥ śastropetaiḥ susaṃvṛtaiḥ<br>śaktibhiś cāvṛtaṃ tad dhi dvijihvair iva pannagaiḥ<br>talpaiś cābhyāsikair yuktaṃ śuśubhe yodharakṣitam<br>विविधैर् अतिनिर्विद्धैः शस्त्रोपेतैः सुसंवृतैः <br>शक्तिभिश् चावृतं तद् धि द्विजिह्वैर् इव पन्नगैः <br>तल्पैश् चाभ्यासिकैर् युक्तं शुशुभे योधरक्षितम् </div>
<div class="sloka" id="199_sloka33"> <a href="199.htm#199_sloka33">33 </a> <br>tīkṣṇāṅkuśa śataghnībhir yantrajālaiś ca śobhitam<br>āyasaiś ca mahācakraiḥ śuśubhe tat purottamam<br>तीक्ष्णाङ्कुश शतघ्नीभिर् यन्त्रजालैश् च शोभितम् <br>आयसैश् च महाचक्रैः शुशुभे तत् पुरोत्तमम् </div>
<div class="sloka" id="199_sloka34"> <a href="199.htm#199_sloka34">34 </a> <br>suvibhaktamahārathyaṃ devatā bādha varjitam<br>virocamānaṃ vividhaiḥ pāṇḍurair bhavanottamaiḥ<br>सुविभक्तमहारथ्यं देवता बाध वर्जितम् <br>विरोचमानं विविधैः पाण्डुरैर् भवनोत्तमैः </div>
<div class="sloka" id="199_sloka35"> <a href="199.htm#199_sloka35">35 </a> <br>tantriviṣṭapa saṃkāśam indraprasthaṃ vyarocata<br>meghavindam ivākāśe vṛddhaṃ vidyut samāvṛtam<br>तन्त्रिविष्टप संकाशम् इन्द्रप्रस्थं व्यरोचत <br>मेघविन्दम् इवाकाशे वृद्धं विद्युत् समावृतम् </div>
<div class="sloka" id="199_sloka36"> <a href="199.htm#199_sloka36">36 </a> <br>tatra ramye śubhe deśe kauravasya niveśanam<br>śuśubhe dhanasaṃpūrṇaṃ dhanādhyakṣakṣayopamam<br>तत्र रम्ये शुभे देशे कुरवस्य निवेशनम् <br>शुशुभे धनसंपूर्णं धनाध्यक्षक्षयोपमम् </div>
<div class="sloka" id="199_sloka37"> <a href="199.htm#199_sloka37">37 </a> <br>tatrāgacchan dvijā rājan sarvavedavidāṃ varāḥ<br>nivāsaṃ rocayanti sma sarvabhāṣāvidas tathā<br>तत्रागच्छन् द्विजा राजन् सर्ववेदविदां वराः <br>निवासं रोचयन्ति स्म सर्वभाषाविदस् तथा </div>
<div class="sloka" id="199_sloka38"> <a href="199.htm#199_sloka38">38 </a> <br>vaṇijaś cābhyayus tatra deśe digbhyo dhanārthinaḥ<br>sarvaśilpavidaś caiva vāsāyābhyāgamaṃs tadā<br>वणिजश् चाभ्ययुस् तत्र देशे दिग्भ्यो धनार्थिनः <br>सर्वशिल्पविदश् चैव वासायाभ्यागमंस् तदा </div>
<div class="sloka" id="199_sloka39"> <a href="199.htm#199_sloka39">39 </a> <br>udyānāni ca ramyāṇi nagarasya samantataḥ<br>āmrair āmrātakair nīpair aśokaiś campakais tathā<br>उद्यानानि च रम्याणि नगरस्य समन्ततः <br>आम्रैर् आम्रातकैर् नीपैर् अशोकैश् चम्पकैस् तथा </div>
<div class="sloka" id="199_sloka40"> <a href="199.htm#199_sloka40">40 </a> <br>puṃnāgair nāgapuṣpaiś ca lakucaiḥ panasais tathā<br>śālatālakadambaiś ca bakulaiś ca saketakaiḥ<br>पुंनागैर् नागपुष्पैश् च लकुचैः पनसैस् तथा <br>शालतालकदम्बैश् च बकुलैश् च सकेतकैः </div>
<div class="sloka" id="199_sloka41"> <a href="199.htm#199_sloka41">41 </a> <br>manoharaiḥ puṣpitaiś ca phalabhārāvanāmitaiḥ<br>prācīnāmalakair lodhrair aṅkolaiś ca supuṣpitaiḥ<br>मनोहरैः पुष्पितैश् च फलभारावनामितैः <br>प्राचीनामलकैर् लोध्रैर् अङ्कोलैश् च सुपुष्पितैः </div>
<div class="sloka" id="199_sloka42"> <a href="199.htm#199_sloka42">42 </a> <br>jambūbhiḥ pāṭalābhiś ca kubjakair atimuktakaiḥ<br>karavīraiḥ pārijātair anyaiś ca vividhair drumaiḥ<br>जम्बूभिः पाटलाभिश् च कुब्जकैर् अतिमुक्तकैः <br>करवीरैः पारिजातैर् अन्यैश् च विविधैर् द्रुमैः </div>
<div class="sloka" id="199_sloka43"> <a href="199.htm#199_sloka43">43 </a> <br>nityapuṣpaphalopetair nānādvija gaṇāyutam<br>mattabarhiṇa saṃghuṣṭaṃ kokilaiś ca sadā madaiḥ<br>नित्यपुष्पफलोपेतैर् नानाद्विज गणायुतम् <br>मत्तबर्हिण संघुष्टं कोकिलैश् च सदा मदैः </div>
<div class="sloka" id="199_sloka44"> <a href="199.htm#199_sloka44">44 </a> <br>gṛhair ādarśavimalair vividhaiś ca latāgṛhaiḥ<br>manoharaiś citragṛhais tathā jagati parvataiḥ<br>vāpībhir vividhābhiś ca pūrṇābhiḥ paramāmbhasā<br>गृहैर् आदर्शविमलैर् विविधैश् च लतागृहैः <br>मनोहरैश् चित्रगृहैस् तथा जगति पर्वतैः <br>वापीभिर् विविधाभिश् च पूर्णाभिः परमाम्भसा </div>
<div class="sloka" id="199_sloka45"> <a href="199.htm#199_sloka45">45 </a> <br>sarobhir atiramyaiś ca padmotpalasugandhibhiḥ<br>haṃsakāraṇḍava yutaiś cakravākopaśobhitaiḥ<br>सरोभिर् अतिरम्यैश् च पद्मोत्पलसुगन्धिभिः <br>हंसकारण्डव युतैश् चक्रवाकोपशोभितैः </div>
<div class="sloka" id="199_sloka46"> <a href="199.htm#199_sloka46">46 </a> <br>ramyāś ca vividhās tatra puṣkariṇyo vanāvṛtāḥ<br>taḍāgāni ca ramyāṇi bṛhanti ca mahānti ca<br>रम्याश् च विविधास् तत्र पुष्करिण्यो वनावृताः <br>तडागानि च रम्याणि बृहन्ति च महान्ति च </div>
<div class="sloka" id="199_sloka47"> <a href="199.htm#199_sloka47">47 </a> <br>teṣāṃ puṇyajanopetaṃ rāṣṭram āvasatāṃ mahat<br>pāṇḍavānāṃ mahārāja śaśvat prītir avardhata<br>तेषां पुण्यजनोपेतं राष्ट्रम् आवसतां महत् <br>पाण्डवानां महाराज शश्वत् प्रीतिर् अवर्धत </div>
<div class="sloka" id="199_sloka48"> <a href="199.htm#199_sloka48">48 </a> <br>tatra bhīṣmeṇa rājñā ca dharmapraṇayane kṛte<br>pāṇḍavāḥ samapadyanta khāṇḍava prasthavāsinaḥ<br>तत्र भीष्मेण राज्ञा च धर्मप्रणयने कृते <br>पाण्डवाः समपद्यन्त खाण्डव प्रस्थवासिनः </div>
<div class="sloka" id="199_sloka49"> <a href="199.htm#199_sloka49">49 </a> <br>pañcabhis tair maheṣvāsair indrakalpaiḥ samanvitam<br>śuśubhe tat puraśreṣṭhaṃ nāgair bhogavatī yathā<br>पञ्चभिस् तैर् महेष्वासैर् इन्द्रकल्पैः समन्वितम् <br>शुशुभे तत् पुरश्रेष्ठं नागैर् भोगवती यथा </div></body></html>