<html><body><div class="sloka" id="80_sloka1"> <a href="80.htm#80_sloka1">1 </a> <br>[v]<br>pauraveṇātha vayasā yayātir nahuṣātmajaḥ<br>prītiyukto nṛpaśreṣṭhaś cacāra viṣayān priyān<br>[व्] <br>पुरवेणाथ वयसा ययातिर् नहुषात्मजः <br>प्रीतियुक्तो नृपश्रेष्ठश् चचार विषयान् प्रियान् </div>
<div class="sloka" id="80_sloka2"> <a href="80.htm#80_sloka2">2 </a> <br>yathākāmaṃ yathotsāhaṃ yathākālaṃ yathāsukham<br>dharmāviruddhān rājendro yathārhati sa eva hi<br>यथाकामं यथोत्साहं यथाकालं यथासुखम् <br>धर्माविरुद्धान् राजेन्द्रो यथार्हति स एव हि </div>
<div class="sloka" id="80_sloka3"> <a href="80.htm#80_sloka3">3 </a> <br>devān atarpayad yajñaiḥ śrāddhais tadvat pitṝn api<br>dīnān anugrahair iṣṭaiḥ kāmaiś ca dvijasattamān<br>देवान् अतर्पयद् यज्ञैः श्राद्धैस् तद्वत् पितঘन् अपि <br>दीनान् अनुग्रहैर् इष्टैः कामैश् च द्विजसत्तमान् </div>
<div class="sloka" id="80_sloka4"> <a href="80.htm#80_sloka4">4 </a> <br>atithīn annapānaiś ca viśaś ca paripālanaiḥ<br>ānṛśaṃsyena śūdrāṃś ca dasyūn saṃnigraheṇa ca<br>अतिथीन् अन्नपानैश् च विशश् च परिपालनैः <br>आनृशंस्येन शूद्रांश् च दस्यून् संनिग्रहेण च </div>
<div class="sloka" id="80_sloka5"> <a href="80.htm#80_sloka5">5 </a> <br>dharmeṇa ca prajāḥ sarvā yathāvad anurañjayan<br>yayātiḥ pālayām āsa sākṣād indra ivāparaḥ<br>धर्मेण च प्रजाः सर्वा यथावद् अनुरञ्जयन् <br>ययातिः पालयाम् आस साक्षाद् इन्द्र इवापरः </div>
<div class="sloka" id="80_sloka6"> <a href="80.htm#80_sloka6">6 </a> <br>sa rājā siṃhavikrānto yuvā viṣayagocaraḥ<br>avirodhena dharmasya cacāra sukham uttamam<br>स राजा सिंहविक्रान्तो युवा विषयगोचरः <br>अविरोधेन धर्मस्य चचार सुखम् उत्तमम् </div>
<div class="sloka" id="80_sloka7"> <a href="80.htm#80_sloka7">7 </a> <br>sa saṃprāpya śubhān kāmāṃs tṛptaḥ khinnaś ca pārthivaḥ<br>kālaṃ varṣasahasrāntaṃ sasmāra manujādhipaḥ<br>स संप्राप्य शुभान् कामांस् तृप्तः खिन्नश् च पार्थिवः <br>कालं वर्षसहस्रान्तं सस्मार मनुजाधिपः </div>
<div class="sloka" id="80_sloka8"> <a href="80.htm#80_sloka8">8 </a> <br>parisaṃkhyāya kālajñaḥ kalāḥ kāṣṭhāś ca vīryavān<br>pūrṇaṃ matvā tataḥ kālaṃ pūruṃ putram uvāca ha<br>परिसंख्याय कालज्ञः कलाः काष्ठाश् च वीर्यवान् <br>पूर्णं मत्वा ततः कालं पूरुं पुत्रम् उवाच ह </div>
<div class="sloka" id="80_sloka9"> <a href="80.htm#80_sloka9">9 </a> <br>yathākāmaṃ yathotsāhaṃ yathākālam ariṃdama<br>sevitā viṣayāḥ putra yauvanena mayā tava<br>यथाकामं यथोत्साहं यथाकालम् अरिंदम <br>सेविता विषयाः पुत्र युवनेन मया तव </div>
<div class="sloka" id="80_sloka10"> <a href="80.htm#80_sloka10">10 </a> <br>pūro prīto 'smi bhadraṃ te gṛhāṇedaṃ svayauvanam<br>rājyaṃ caiva gṛhāṇedaṃ tvaṃ hi me priyakṛt sutaḥ<br>पूरो प्रीतो 'स्मि भद्रं ते गृहाणेदं स्वयुवनम् <br>राज्यं चैव गृहाणेदं त्वं हि मे प्रियकृत् सुतः </div>
<div class="sloka" id="80_sloka11"> <a href="80.htm#80_sloka11">11 </a> <br>pratipede jarāṃ rājā yayātir nāhuṣas tadā<br>yauvanaṃ pratipede ca pūruḥ svaṃ punar ātmanaḥ<br>प्रतिपेदे जरां राजा ययातिर् नाहुषस् तदा <br>युवनं प्रतिपेदे च पूरुः स्वं पुनर् आत्मनः </div>
<div class="sloka" id="80_sloka12"> <a href="80.htm#80_sloka12">12 </a> <br>abhiṣektu kāmaṃ nṛpatiṃ pūruṃ putraṃ kanīyasam<br>brāhmaṇa pramukhā varṇā idaṃ vacanam abruvan<br>अभिषेक्तु कामं नृपतिं पूरुं पुत्रं कनीयसम् <br>ब्राह्मण प्रमुखा वर्णा इदं वचनम् अब्रुवन् </div>
<div class="sloka" id="80_sloka13"> <a href="80.htm#80_sloka13">13 </a> <br>kathaṃ śukrasya naptāraṃ deva yānyāḥ sutaṃ prabho<br>jyeṣṭhaṃ yadum atikramya rājyaṃ pūroḥ pradāsyasi<br>कथं शुक्रस्य नप्तारं देव यान्याः सुतं प्रभो <br>ज्येष्ठं यदुम् अतिक्रम्य राज्यं पूरोः प्रदास्यसि </div>
<div class="sloka" id="80_sloka14"> <a href="80.htm#80_sloka14">14 </a> <br>yadur jyeṣṭhas tava suto jātas tam anu turvasuḥ<br>śarmiṣṭhāyāḥ suto druhyus tato 'nuḥ pūrur eva ca<br>यदुर् ज्येष्ठस् तव सुतो जातस् तम् अनु तुर्वसुः <br>शर्मिष्ठायाः सुतो द्रुह्युस् ततो 'नुः पूरुर् एव च </div>
<div class="sloka" id="80_sloka15"> <a href="80.htm#80_sloka15">15 </a> <br>kathaṃ jyeṣṭhān atikramya kanīyān rājyam arhati<br>etat saṃbodhayāmas tvāṃ dharmaṃ tvam anupālaya<br>कथं ज्येष्ठान् अतिक्रम्य कनीयान् राज्यम् अर्हति <br>एतत् संबोधयामस् त्वां धर्मं त्वम् अनुपालय </div>
<div class="sloka" id="80_sloka16"> <a href="80.htm#80_sloka16">16 </a> <br>[y]<br>brāhmaṇa pramukhā varṇāḥ sarve śṛṇvantu me vacaḥ<br>jyeṣṭhaṃ prati yathā rājyaṃ na deyaṃ me kathaṃ cana<br>[य्] <br>ब्राह्मण प्रमुखा वर्णाः सर्वे शृण्वन्तु मे वचः <br>ज्येष्ठं प्रति यथा राज्यं न देयं मे कथं चन </div>
<div class="sloka" id="80_sloka17"> <a href="80.htm#80_sloka17">17 </a> <br>mama jyeṣṭhena yadunā niyogo nānupālitaḥ<br>pratikūlaḥ pitur yaś ca na saputraḥ satāṃ mataḥ<br>मम ज्येष्ठेन यदुना नियोगो नानुपालितः <br>प्रतिकूलः पितुर् यश् च न सपुत्रः सतां मतः </div>
<div class="sloka" id="80_sloka18"> <a href="80.htm#80_sloka18">18 </a> <br>mātāpitror vacanakṛd dhitaḥ pathyaś ca yaḥ sutaḥ<br>saputraḥ putravad yaś ca vartate pitṛmātṛṣu<br>मातापित्रोर् वचनकृद् धितः पथ्यश् च यः सुतः <br>सपुत्रः पुत्रवद् यश् च वर्तते पितृमातृषु </div>
<div class="sloka" id="80_sloka19"> <a href="80.htm#80_sloka19">19 </a> <br>yadunāham avajñātas tathā turvasunāpi ca<br>druhyunā cānunā caiva mayy avajñā kṛtā bhṛśam<br>यदुनाहम् अवज्ञातस् तथा तुर्वसुनापि च <br>द्रुह्युना चानुना चैव मय्य् अवज्ञा कृता भृशम् </div>
<div class="sloka" id="80_sloka20"> <a href="80.htm#80_sloka20">20 </a> <br>pūruṇā me kṛtaṃ vākyaṃ mānitaś ca viśeṣataḥ<br>kanīyān mama dāyādo jarā yena dhṛtā mama<br>mama kāmaḥ sa ca kṛtaḥ pūruṇā putra rūpiṇā<br>पूरुणा मे कृतं वाक्यं मानितश् च विशेषतः <br>कनीयान् मम दायादो जरा येन धृता मम <br>मम कामः स च कृतः पूरुणा पुत्र रूपिणा </div>
<div class="sloka" id="80_sloka21"> <a href="80.htm#80_sloka21">21 </a> <br>śukreṇa ca varo dattaḥ kāvyenośanasā svayam<br>putro yas tvānuvarteta sa rājā pṛthivīpatiḥ<br>bhavato 'nunayāmy evaṃ pūrū rājye 'bhiṣicyatām<br>शुक्रेण च वरो दत्तः काव्येनोशनसा स्वयम् <br>पुत्रो यस् त्वानुवर्तेत स राजा पृथिवीपतिः <br>भवतो 'नुनयाम्य् एवं पूरू राज्ये 'भिषिच्यताम् </div>
<div class="sloka" id="80_sloka22"> <a href="80.htm#80_sloka22">22 </a> <br>[prakṛtayah]<br>yaḥ putro guṇasaṃpanno mātāpitror hitaḥ sadā<br>sarvam arhati kalyāṇaṃ kanīyān api sa prabho<br>[प्रकृतयह्] <br>यः पुत्रो गुणसंपन्नो मातापित्रोर् हितः सदा <br>सर्वम् अर्हति कल्याणं कनीयान् अपि स प्रभो </div>
<div class="sloka" id="80_sloka23"> <a href="80.htm#80_sloka23">23 </a> <br>arhaḥ pūrur idaṃ rājyaṃ yaḥ sutaḥ priyakṛt tava<br>varadānena śukrasya na śakyaṃ vaktum uttaram<br>अर्हः पूरुर् इदं राज्यं यः सुतः प्रियकृत् तव <br>वरदानेन शुक्रस्य न शक्यं वक्तुम् उत्तरम् </div>
<div class="sloka" id="80_sloka24"> <a href="80.htm#80_sloka24">24 </a> <br>[v]<br>paurajānapadais tuṣṭair ity ukto nāhuṣas tadā<br>abhyaṣiñcat tataḥ pūruṃ rājye sve sutam ātmajam<br>[व्] <br>पुरजानपदैस् तुष्टैर् इत्य् उक्तो नाहुषस् तदा <br>अभ्यषिञ्चत् ततः पूरुं राज्ये स्वे सुतम् आत्मजम् </div>
<div class="sloka" id="80_sloka25"> <a href="80.htm#80_sloka25">25 </a> <br>dattvā ca pūrave rājyaṃ vanavāsāya dīkṣitaḥ<br>purāt sa niryayau rājā brāhmaṇais tāpasaiḥ saha<br>दत्त्वा च पूरवे राज्यं वनवासाय दीक्षितः <br>पुरात् स निर्ययु राजा ब्राह्मणैस् तापसैः सह </div>
<div class="sloka" id="80_sloka26"> <a href="80.htm#80_sloka26">26 </a> <br>yados tu yādavā jātās turvasor yavanāḥ sutāḥ<br>druhyor api sutā bhojā anos tu mleccha jātayaḥ<br>यदोस् तु यादवा जातास् तुर्वसोर् यवनाः सुताः <br>द्रुह्योर् अपि सुता भोजा अनोस् तु म्लेच्छ जातयः </div></body></html>