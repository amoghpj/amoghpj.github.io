<html><body><div class="sloka" id="18_sloka1"> <a href="18.htm#18_sloka1">1 </a> <br>[sū]<br>etat te sarvam ākhyātam amṛtaṃ mathitaṃ yathā<br>yatra so 'śvaḥ samutpannaḥ śrīmān atulavikramaḥ</div>
<div class="sloka" id="18_sloka2"> <a href="18.htm#18_sloka2">2 </a> <br>yaṃ niśāmya tadā kadrūr vinatām idam abravīt<br>uccaiḥśravā nu kiṃ varṇo bhadre jānīhi māciram</div>
<div class="sloka" id="18_sloka3"> <a href="18.htm#18_sloka3">3 </a> <br>[vi]<br>śveta evāśvarājo 'yaṃ kiṃ vā tvaṃ manyase śubhe<br>brūhi varṇaṃ tvam apy asya tato 'tra vipaṇāvahe</div>
<div class="sloka" id="18_sloka4"> <a href="18.htm#18_sloka4">4 </a> <br>[ka]<br>kṛṣṇa vālam ahaṃ manye hayam enaṃ śucismite<br>ehi sārdhaṃ mayā dīvya dāsī bhāvāya bhāmini</div>
<div class="sloka" id="18_sloka5"> <a href="18.htm#18_sloka5">5 </a> <br>[sū]<br>evaṃ te samayaṃ kṛtvā dāsī bhāvāya vai mithaḥ<br>jagmatuḥ svagṛhān eva śvo drakṣyāva iti sma ha</div>
<div class="sloka" id="18_sloka6"> <a href="18.htm#18_sloka6">6 </a> <br>tataḥ putrasahasraṃ tu kadrūr jihmaṃ cikīrṣatī<br>ājñāpayām āsa tadā vālā bhūtvāñjana prabhāḥ</div>
<div class="sloka" id="18_sloka7"> <a href="18.htm#18_sloka7">7 </a> <br>āviśadhvaṃ hayaṃ kṣipraṃ dāsī na syām ahaṃ yathā<br>tad vākyaṃ nānvapadyanta tāñ śaśāpa bhujaṃgamān</div>
<div class="sloka" id="18_sloka8"> <a href="18.htm#18_sloka8">8 </a> <br>sarpasatre vartamāne pāvako vaḥ pradhakṣyati<br>janamejayasya rājarṣeḥ pāṇḍaveyasya dhīmataḥ</div>
<div class="sloka" id="18_sloka9"> <a href="18.htm#18_sloka9">9 </a> <br>śāpam enaṃ tu śuśrāva svayam eva pitāmahaḥ<br>atikrūraṃ samuddiṣṭaṃ kadrvā daivād atīva hi</div>
<div class="sloka" id="18_sloka10"> <a href="18.htm#18_sloka10">10 </a> <br>sārdhaṃ devagaṇaiḥ sarvair vācaṃ tām anvamodata<br>bahutvaṃ prekṣya sarpāṇāṃ prajānāṃ hitakāmyayā</div></body></html>