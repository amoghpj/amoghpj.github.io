<html><body><div class="sloka" id="103_sloka1"> <a href="103.htm#103_sloka1">1 </a> <br>[bhs]<br>guṇaiḥ samuditaṃ samyag idaṃ naḥ prathitaṃ kulam<br>aty anyān pṛthivīpālān pṛthivyām adhirājyabhāk<br>[भ्स्] <br>गुणैः समुदितं सम्यग् इदं नः प्रथितं कुलम् <br>अत्य् अन्यान् पृथिवीपालान् पृथिव्याम् अधिराज्यभाक् </div>
<div class="sloka" id="103_sloka2"> <a href="103.htm#103_sloka2">2 </a> <br>rakṣitaṃ rājabhiḥ pūrvair dharmavidbhir mahātmabhiḥ<br>notsādam agamac cedaṃ kadā cid iha naḥ kulam<br>रक्षितं राजभिः पूर्वैर् धर्मविद्भिर् महात्मभिः <br>नोत्सादम् अगमच् चेदं कदा चिद् इह नः कुलम् </div>
<div class="sloka" id="103_sloka3"> <a href="103.htm#103_sloka3">3 </a> <br>mayā ca satyavatyā ca kṛṣṇena ca mahātmanā<br>samavasthāpitaṃ bhūyo yuṣmāsu kulatantuṣu<br>मया च सत्यवत्या च कृष्णेन च महात्मना <br>समवस्थापितं भूयो युष्मासु कुलतन्तुषु </div>
<div class="sloka" id="103_sloka4"> <a href="103.htm#103_sloka4">4 </a> <br>vardhate tad idaṃ putra kulaṃ sāgaravad yathā<br>tathā mayā vidhātavyaṃ tvayā caiva viśeṣataḥ<br>वर्धते तद् इदं पुत्र कुलं सागरवद् यथा <br>तथा मया विधातव्यं त्वया चैव विशेषतः </div>
<div class="sloka" id="103_sloka5"> <a href="103.htm#103_sloka5">5 </a> <br>śrūyate yādavī kanyā anurūpā kulasya naḥ<br>subalasyātmajā caiva tathā madreśvarasya ca<br>श्रूयते यादवी कन्या अनुरूपा कुलस्य नः <br>सुबलस्यात्मजा चैव तथा मद्रेश्वरस्य च </div>
<div class="sloka" id="103_sloka6"> <a href="103.htm#103_sloka6">6 </a> <br>kulīnā rūpavatyaś ca nāthavatyaś ca sarvaśaḥ<br>ucitāś caiva saṃbandhe te 'smākaṃ kṣatriyarṣabhāḥ<br>कुलीना रूपवत्यश् च नाथवत्यश् च सर्वशः <br>उचिताश् चैव संबन्धे ते 'स्माकं क्षत्रियर्षभाः </div>
<div class="sloka" id="103_sloka7"> <a href="103.htm#103_sloka7">7 </a> <br>manye varayitavyās tā ity ahaṃ dhīmatāṃ vara<br>saṃtānārthaṃ kulasyāsya yad vā vidura manyase<br>मन्ये वरयितव्यास् ता इत्य् अहं धीमतां वर <br>संतानार्थं कुलस्यास्य यद् वा विदुर मन्यसे </div>
<div class="sloka" id="103_sloka8"> <a href="103.htm#103_sloka8">8 </a> <br>[v]<br>bhavān pitā bhavān mātā bhavān naḥ paramo guruḥ<br>tasmāt svayaṃ kulasyāsya vicārya kuru yad dhitam<br>[व्] <br>भवान् पिता भवान् माता भवान् नः परमो गुरुः <br>तस्मात् स्वयं कुलस्यास्य विचार्य कुरु यद् धितम् </div>
<div class="sloka" id="103_sloka9"> <a href="103.htm#103_sloka9">9 </a> <br>[v]<br>atha śuśrāva viprebhyo gāndhārīṃ subalātmajām<br>ārādhya varadaṃ devaṃ bhaga netraharaṃ haram<br>gāndhārī kila putrāṇāṃ śataṃ lebhe varaṃ śubhā<br>[व्] <br>अथ शुश्राव विप्रेभ्यो गान्धारीं सुबलात्मजाम् <br>आराध्य वरदं देवं भग नेत्रहरं हरम् <br>गान्धारी किल पुत्राणां शतं लेभे वरं शुभा </div>
<div class="sloka" id="103_sloka10"> <a href="103.htm#103_sloka10">10 </a> <br>iti śrutvā ca tattvena bhīṣmaḥ kurupitāmahaḥ<br>tato gāndhārarājasya preṣayām āsa bhārata<br>इति श्रुत्वा च तत्त्वेन भीष्मः कुरुपितामहः <br>ततो गान्धारराजस्य प्रेषयाम् आस भारत </div>
<div class="sloka" id="103_sloka11"> <a href="103.htm#103_sloka11">11 </a> <br>acakṣur iti tatrāsīt subalasya vicāraṇā<br>kulaṃ khyātiṃ ca vṛttaṃ ca buddhyā tu prasamīkṣya saḥ<br>dadau tāṃ dhṛtarāṣṭrāya gāndhārīṃ dharmacāriṇīm<br>अचक्षुर् इति तत्रासीत् सुबलस्य विचारणा <br>कुलं ख्यातिं च वृत्तं च बुद्ध्या तु प्रसमीक्ष्य सः <br>ददु तां धृतराष्ट्राय गान्धारीं धर्मचारिणीम् </div>
<div class="sloka" id="103_sloka12"> <a href="103.htm#103_sloka12">12 </a> <br>gāndhārī tv api śuśrāva dhṛtarāṣṭram acakṣuṣam<br>ātmānaṃ ditsitaṃ cāsmai pitrā mātrā ca bhārata<br>गान्धारी त्व् अपि शुश्राव धृतराष्ट्रम् अचक्षुषम् <br>आत्मानं दित्सितं चास्मै पित्रा मात्रा च भारत </div>
<div class="sloka" id="103_sloka13"> <a href="103.htm#103_sloka13">13 </a> <br>tataḥ sā paṭṭam ādāya kṛtvā bahuguṇaṃ śubhā<br>babandha netre sve rājan pativrataparāyaṇā<br>nātyaśnīyāṃ patim aham ity evaṃ kṛtaniścayā<br>ततः सा पट्टम् आदाय कृत्वा बहुगुणं शुभा <br>बबन्ध नेत्रे स्वे राजन् पतिव्रतपरायणा <br>नात्यश्नीयां पतिम् अहम् इत्य् एवं कृतनिश्चया </div>
<div class="sloka" id="103_sloka14"> <a href="103.htm#103_sloka14">14 </a> <br>tato gāndhārarājasya putraḥ śakunir abhyayāt<br>svasāraṃ parayā lakṣmyā yuktām ādāya kauravān<br>ततो गान्धारराजस्य पुत्रः शकुनिर् अभ्ययात् <br>स्वसारं परया लक्ष्म्या युक्ताम् आदाय कुरवान् </div>
<div class="sloka" id="103_sloka15"> <a href="103.htm#103_sloka15">15 </a> <br>dattvā sa bhaginīṃ vīro yathārhaṃ ca paricchadam<br>punar āyāt svanagaraṃ bhīṣmeṇa pratipūjitaḥ<br>दत्त्वा स भगिनीं वीरो यथार्हं च परिच्छदम् <br>पुनर् आयात् स्वनगरं भीष्मेण प्रतिपूजितः </div>
<div class="sloka" id="103_sloka16"> <a href="103.htm#103_sloka16">16 </a> <br>gāndhāry api varārohā śīlācāra viceṣṭitaiḥ<br>tuṣṭiṃ kurūṇāṃ sarveṣāṃ janayām āsa bhārata<br>गान्धार्य् अपि वरारोहा शीलाचार विचेष्टितैः <br>तुष्टिं कुरूणां सर्वेषां जनयाम् आस भारत </div></body></html>