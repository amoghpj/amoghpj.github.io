<html><body><div class="sloka" id="176_sloka1"> <a href="176.htm#176_sloka1">1 </a> <br>[vai]<br>evam uktāḥ prayātās te pāṇḍavā janamejaya<br>rājñā dakṣiṇapāñcālān drupadenābhirakṣitān<br>[वै] <br>एवम् उक्ताः प्रयातास् ते पाण्डवा जनमेजय <br>राज्ञा दक्षिणपाञ्चालान् द्रुपदेनाभिरक्षितान् </div>
<div class="sloka" id="176_sloka2"> <a href="176.htm#176_sloka2">2 </a> <br>tatas te taṃ mahātmānaṃ śuddhātmānam akalmaṣam<br>dadṛśuḥ pāṇḍavā rājan pathi dvaipāyanaṃ tadā<br>ततस् ते तं महात्मानं शुद्धात्मानम् अकल्मषम् <br>ददृशुः पाण्डवा राजन् पथि द्वैपायनं तदा </div>
<div class="sloka" id="176_sloka3"> <a href="176.htm#176_sloka3">3 </a> <br>tasmai yathāvat satkāraṃ kṛtvā tena ca sāntvitāḥ<br>kathānte cābhyanujñātāḥ prayayur drupada kṣayam<br>तस्मै यथावत् सत्कारं कृत्वा तेन च सान्त्विताः <br>कथान्ते चाभ्यनुज्ञाताः प्रययुर् द्रुपद क्षयम् </div>
<div class="sloka" id="176_sloka4"> <a href="176.htm#176_sloka4">4 </a> <br>paśyanto ramaṇīyāni vanāni ca sarāṃsi ca<br>tatra tatra vasantaś ca śanair jagmur mahārathāḥ<br>पश्यन्तो रमणीयानि वनानि च सरांसि च <br>तत्र तत्र वसन्तश् च शनैर् जग्मुर् महारथाः </div>
<div class="sloka" id="176_sloka5"> <a href="176.htm#176_sloka5">5 </a> <br>svādhyāyavantaḥ śucayo madhurāḥ priyavādinaḥ<br>ānupūrvyeṇa saṃprāptāḥ pāñcālān kurunandanāḥ<br>स्वाध्यायवन्तः शुचयो मधुराः प्रियवादिनः <br>आनुपूर्व्येण संप्राप्ताः पाञ्चालान् कुरुनन्दनाः </div>
<div class="sloka" id="176_sloka6"> <a href="176.htm#176_sloka6">6 </a> <br>te tu dṛṣṭvā puraṃ tac ca skandhāvāraṃ ca pāṇḍavāḥ<br>kumbhakārasya śālāyāṃ niveśaṃ cakrire tadā<br>ते तु दृष्ट्वा पुरं तच् च स्कन्धावारं च पाण्डवाः <br>कुम्भकारस्य शालायां निवेशं चक्रिरे तदा </div>
<div class="sloka" id="176_sloka7"> <a href="176.htm#176_sloka7">7 </a> <br>tatra bhaikṣaṃ samājahrur brāhmīṃ vṛttiṃ samāśritāḥ<br>tāṃś ca prāptāṃs tadā vīrāñ jajñire na narāḥ kva cit<br>तत्र भैक्षं समाजह्रुर् ब्राह्मीं वृत्तिं समाश्रिताः <br>तांश् च प्राप्तांस् तदा वीराञ् जज्ञिरे न नराः क्व चित् </div>
<div class="sloka" id="176_sloka8"> <a href="176.htm#176_sloka8">8 </a> <br>yajñasenasya kāmas tu pāṇḍavāya kirīṭine<br>kṛṣṇāṃ dadyām iti sadā na caitad vivṛṇoti saḥ<br>यज्ञसेनस्य कामस् तु पाण्डवाय किरीटिने <br>कृष्णां दद्याम् इति सदा न चैतद् विवृणोति सः </div>
<div class="sloka" id="176_sloka9"> <a href="176.htm#176_sloka9">9 </a> <br>so 'nveṣamāṇaḥ kaunteyān pāñcālyo janamejaya<br>dṛḍhaṃ dhanur anāyamyaṃ kārayām āsa bhārata<br>सो 'न्वेषमाणः कुन्तेयान् पाञ्चाल्यो जनमेजय <br>दृढं धनुर् अनायम्यं कारयाम् आस भारत </div>
<div class="sloka" id="176_sloka10"> <a href="176.htm#176_sloka10">10 </a> <br>yantraṃ vaihāyasaṃ cāpi kārayām āsa kṛtrimam<br>tena yantreṇa sahitaṃ rājā lakṣyaṃ ca kāñcanam<br>यन्त्रं वैहायसं चापि कारयाम् आस कृत्रिमम् <br>तेन यन्त्रेण सहितं राजा लक्ष्यं च काञ्चनम् </div>
<div class="sloka" id="176_sloka11"> <a href="176.htm#176_sloka11">11 </a> <br>[drupada]<br>idaṃ sajyaṃ dhanuḥ kṛtvā sajyenānena sāyakaiḥ<br>atītya lakṣyaṃ yo veddhā sa labdhā mat sutām iti<br>[द्रुपद] <br>इदं सज्यं धनुः कृत्वा सज्येनानेन सायकैः <br>अतीत्य लक्ष्यं यो वेद्धा स लब्धा मत् सुताम् इति </div>
<div class="sloka" id="176_sloka12"> <a href="176.htm#176_sloka12">12 </a> <br>[vai]<br>iti sa drupado rājā sarvataḥ samaghoṣayat<br>tac chrutvā pārthivāḥ sarve samīyus tatra bhārata<br>[वै] <br>इति स द्रुपदो राजा सर्वतः समघोषयत् <br>तच् छ्रुत्वा पार्थिवाः सर्वे समीयुस् तत्र भारत </div>
<div class="sloka" id="176_sloka13"> <a href="176.htm#176_sloka13">13 </a> <br>ṛṣayaś ca mahātmānaḥ svayaṃvaradidṛkṣayā<br>duryodhana purogāś ca sakarṇāḥ kuravo nṛpa<br>ऋषयश् च महात्मानः स्वयंवरदिदृक्षया <br>दुर्योधन पुरोगाश् च सकर्णाः कुरवो नृप </div>
<div class="sloka" id="176_sloka14"> <a href="176.htm#176_sloka14">14 </a> <br>brāhmaṇāś ca mahābhāgā deśebhyaḥ samupāgaman<br>te 'bhyarcitā rājagaṇā drupadena mahātmanā<br>ब्राह्मणाश् च महाभागा देशेभ्यः समुपागमन् <br>ते 'भ्यर्चिता राजगणा द्रुपदेन महात्मना </div>
<div class="sloka" id="176_sloka15"> <a href="176.htm#176_sloka15">15 </a> <br>tataḥ paurajanāḥ sarve sāgaroddhūta niḥsvanāḥ<br>śiśumāra puraṃ prāpya nyaviśaṃs te ca pārthivāḥ<br>ततः पुरजनाः सर्वे सागरोद्धूत निःस्वनाः <br>शिशुमार पुरं प्राप्य न्यविशंस् ते च पार्थिवाः </div>
<div class="sloka" id="176_sloka16"> <a href="176.htm#176_sloka16">16 </a> <br>prāguttareṇa nagarād bhūmibhāge same śubhe<br>samājavāṭaḥ śuśubhe bhavanaiḥ sarvatovṛtaḥ<br>प्रागुत्तरेण नगराद् भूमिभागे समे शुभे <br>समाजवाटः शुशुभे भवनैः सर्वतोवृतः </div>
<div class="sloka" id="176_sloka17"> <a href="176.htm#176_sloka17">17 </a> <br>prākāraparikhopeto dvāratoraṇa maṇḍitaḥ<br>vitānena vicitreṇa sarvataḥ samavastṛtaḥ<br>प्राकारपरिखोपेतो द्वारतोरण मण्डितः <br>वितानेन विचित्रेण सर्वतः समवस्तृतः </div>
<div class="sloka" id="176_sloka18"> <a href="176.htm#176_sloka18">18 </a> <br>tūryaughaśatasaṃkīrṇaḥ parārdhyāguru dhūpitaḥ<br>candanodakasiktaś ca mālyadāmaiś ca śobhitaḥ<br>तूर्युघशतसंकीर्णः परार्ध्यागुरु धूपितः <br>चन्दनोदकसिक्तश् च माल्यदामैश् च शोभितः </div>
<div class="sloka" id="176_sloka19"> <a href="176.htm#176_sloka19">19 </a> <br>kailāsaśikharaprakhyair nabhastalavilekhibhiḥ<br>sarvataḥ saṃvṛtair naddhaḥ prāsādaiḥ sukṛtocchritaiḥ<br>कैलासशिखरप्रख्यैर् नभस्तलविलेखिभिः <br>सर्वतः संवृतैर् नद्धः प्रासादैः सुकृतोच्छ्रितैः </div>
<div class="sloka" id="176_sloka20"> <a href="176.htm#176_sloka20">20 </a> <br>suvarṇajālasaṃvītair maṇikuṭṭima bhūṣitaiḥ<br>sukhārohaṇa sopānair mahāsanaparicchadaiḥ<br>सुवर्णजालसंवीतैर् मणिकुट्टिम भूषितैः <br>सुखारोहण सोपानैर् महासनपरिच्छदैः </div>
<div class="sloka" id="176_sloka21"> <a href="176.htm#176_sloka21">21 </a> <br>agrāmyasamavacchannair agurūttamavāsitaiḥ<br>haṃsāccha varṇair bahubhir āyojanasugandhibhiḥ<br>अग्राम्यसमवच्छन्नैर् अगुरूत्तमवासितैः <br>हंसाच्छ वर्णैर् बहुभिर् आयोजनसुगन्धिभिः </div>
<div class="sloka" id="176_sloka22"> <a href="176.htm#176_sloka22">22 </a> <br>asaṃbādha śatadvāraiḥ śayanāsanaśobhitaiḥ<br>bahudhātupinaddhāṅgair himavacchikharair iva<br>असंबाध शतद्वारैः शयनासनशोभितैः <br>बहुधातुपिनद्धाङ्गैर् हिमवच्छिखरैर् इव </div>
<div class="sloka" id="176_sloka23"> <a href="176.htm#176_sloka23">23 </a> <br>tatra nānāprakāreṣu vimāneṣu svalaṃkṛtāḥ<br>spardhamānās tadānyonyaṃ niṣeduḥ sarvapārthivāḥ<br>तत्र नानाप्रकारेषु विमानेषु स्वलंकृताः <br>स्पर्धमानास् तदान्योन्यं निषेदुः सर्वपार्थिवाः </div>
<div class="sloka" id="176_sloka24"> <a href="176.htm#176_sloka24">24 </a> <br>tatropaviṣṭān dadṛśur mahāsattvaparākramān<br>rājasiṃhān mahābhāgān kṛṣṇāguru vibhūṣitān<br>तत्रोपविष्टान् ददृशुर् महासत्त्वपराक्रमान् <br>राजसिंहान् महाभागान् कृष्णागुरु विभूषितान् </div>
<div class="sloka" id="176_sloka25"> <a href="176.htm#176_sloka25">25 </a> <br>mahāprasādān brahmaṇyān svarāṣṭra parirakṣiṇaḥ<br>priyān sarvasya lokasya sukṛtaiḥ karmabhiḥ śubhaiḥ<br>महाप्रसादान् ब्रह्मण्यान् स्वराष्ट्र परिरक्षिणः <br>प्रियान् सर्वस्य लोकस्य सुकृतैः कर्मभिः शुभैः </div>
<div class="sloka" id="176_sloka26"> <a href="176.htm#176_sloka26">26 </a> <br>mañceṣu ca parārdhyeṣu paurajānapadā janāḥ<br>kṛṣṇā darśanatuṣṭy arthaṃ sarvataḥ samupāviśan<br>मञ्चेषु च परार्ध्येषु पुरजानपदा जनाः <br>कृष्णा दर्शनतुष्ट्य् अर्थं सर्वतः समुपाविशन् </div>
<div class="sloka" id="176_sloka27"> <a href="176.htm#176_sloka27">27 </a> <br>brāhmaṇais te ca sahitāḥ pāṇḍavāḥ samupāviśan<br>ṛddhiṃ pāñcālarājasya paśyantas tām anuttamām<br>ब्राह्मणैस् ते च सहिताः पाण्डवाः समुपाविशन् <br>ऋद्धिं पाञ्चालराजस्य पश्यन्तस् ताम् अनुत्तमाम् </div>
<div class="sloka" id="176_sloka28"> <a href="176.htm#176_sloka28">28 </a> <br>tataḥ samājo vavṛdhe sa rājan divasān bahūn<br>ratnapradāna bahulaḥ śobhito naṭanartakaiḥ<br>ततः समाजो ववृधे स राजन् दिवसान् बहून् <br>रत्नप्रदान बहुलः शोभितो नटनर्तकैः </div>
<div class="sloka" id="176_sloka29"> <a href="176.htm#176_sloka29">29 </a> <br>vartamāne samāje tu ramaṇīye 'hni ṣoḍaśe<br>āplutāṅgī suvasanā sarvābharaṇabhūṣitā<br>वर्तमाने समाजे तु रमणीये 'ह्नि षोडशे <br>आप्लुताङ्गी सुवसना सर्वाभरणभूषिता </div>
<div class="sloka" id="176_sloka30"> <a href="176.htm#176_sloka30">30 </a> <br>vīra kāṃsyam upādāya kāñcanaṃ samalaṃkṛtam<br>avatīrṇā tato raṅgaṃ draupadī bharatarṣabha<br>वीर कांस्यम् उपादाय काञ्चनं समलंकृतम् <br>अवतीर्णा ततो रङ्गं द्रुपदी भरतर्षभ </div>
<div class="sloka" id="176_sloka31"> <a href="176.htm#176_sloka31">31 </a> <br>purohitaḥ somakānāṃ mantravid brāhmaṇaḥ śuciḥ<br>paristīrya juhāvāgnim ājyena vidhinā tadā<br>पुरोहितः सोमकानां मन्त्रविद् ब्राह्मणः शुचिः <br>परिस्तीर्य जुहावाग्निम् आज्येन विधिना तदा </div>
<div class="sloka" id="176_sloka32"> <a href="176.htm#176_sloka32">32 </a> <br>sa tarpayitvā jvalanaṃ brāhmaṇān svasti vācya ca<br>vārayām āsa sarvāṇi vāditrāṇi samantataḥ<br>स तर्पयित्वा ज्वलनं ब्राह्मणान् स्वस्ति वाच्य च <br>वारयाम् आस सर्वाणि वादित्राणि समन्ततः </div>
<div class="sloka" id="176_sloka33"> <a href="176.htm#176_sloka33">33 </a> <br>niḥśabde tu kṛte tasmin dhṛṣṭadyumno viśāṃ pate<br>raṅgamadhyagatas tatra meghagambhīrayā girā<br>vākyam uccair jagādedaṃ ślakṣṇam arthavad uttamam<br>निःशब्दे तु कृते तस्मिन् धृष्टद्युम्नो विशां पते <br>रङ्गमध्यगतस् तत्र मेघगम्भीरया गिरा <br>वाक्यम् उच्चैर् जगादेदं श्लक्ष्णम् अर्थवद् उत्तमम् </div>
<div class="sloka" id="176_sloka34"> <a href="176.htm#176_sloka34">34 </a> <br>idaṃ dhanur lakṣyam ime ca bāṇāḥ; śṛṇvantu me pārthivāḥ sarva eva<br>yantrac chidreṇābhyatikramya lakṣyaṃ; samarpayadhvaṃ khagamair daśārdhaiḥ<br>इदं धनुर् लक्ष्यम् इमे च बाणाः; शृण्वन्तु मे पार्थिवाः सर्व एव <br>यन्त्रच् छिद्रेणाभ्यतिक्रम्य लक्ष्यं; समर्पयध्वं खगमैर् दशार्धैः </div>
<div class="sloka" id="176_sloka35"> <a href="176.htm#176_sloka35">35 </a> <br>etat kartā karma suduṣkaraṃ; yaḥ kulena rūpeṇa balena yuktaḥ<br>tasyādya bhāryā bhaginī mameyaṃ; kṛṣṇā bhavitrī na mṛṣā bravīmi<br>एतत् कर्ता कर्म सुदुष्करं; यः कुलेन रूपेण बलेन युक्तः <br>तस्याद्य भार्या भगिनी ममेयं; कृष्णा भवित्री न मृषा ब्रवीमि </div></body></html>