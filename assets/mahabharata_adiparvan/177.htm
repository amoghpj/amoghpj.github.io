<html><body><div class="sloka" id="177_sloka1"> <a href="177.htm#177_sloka1">1 </a> <br>[dhṛ]<br>duryodhano durviṣaho durmukho duṣpradharṣaṇaḥ<br>viviṃśatir vikarṇaś ca saho duḥśāsanaḥ samaḥ</div>
<div class="sloka" id="177_sloka2"> <a href="177.htm#177_sloka2">2 </a> <br>yuyutsur vātavegaś ca bhīmavegadharas tathā<br>ugrāyudho balākī ca kanakāyur virocanaḥ</div>
<div class="sloka" id="177_sloka3"> <a href="177.htm#177_sloka3">3 </a> <br>sukuṇḍalaś citrasenaḥ suvarcāḥ kanakadhvajaḥ<br>nandako bāhuśālī ca kuṇḍajo vikaṭas tathā</div>
<div class="sloka" id="177_sloka4"> <a href="177.htm#177_sloka4">4 </a> <br>ete cānye ca bahavo dhārtarāṭrā mahābalāḥ<br>karṇena sahitā vīrās tvadarthaṃ samupāgatāḥ<br>śatasaṃkhyā mahātmānaḥ prathitāḥ kṣatriyarṣabhāḥ</div>
<div class="sloka" id="177_sloka5"> <a href="177.htm#177_sloka5">5 </a> <br>śakuniś ca balaś caiva vṛṣako 'tha bṛhadbalaḥ<br>ete gāndhara rājasya sutāḥ sarve samāgatāḥ</div>
<div class="sloka" id="177_sloka6"> <a href="177.htm#177_sloka6">6 </a> <br>aśvatthāmā ca bhojaś ca sarvaśastrabhṛtāṃ varau<br>samavetau mahātmānau tvadarthe samalaṃkṛtau</div>
<div class="sloka" id="177_sloka7"> <a href="177.htm#177_sloka7">7 </a> <br>bṛhanto maṇimāṃś caiva daṇḍadhāraś ca vīryavān<br>sahadevo jayatseno meghasaṃdhiś ca māgadhaḥ</div>
<div class="sloka" id="177_sloka8"> <a href="177.htm#177_sloka8">8 </a> <br>virāṭaḥ saha putrābhyāṃ śaṅkhenaivottareṇa ca<br>vārdhakṣemiḥ suvarcāś ca senā binduś ca pārthivaḥ</div>
<div class="sloka" id="177_sloka9"> <a href="177.htm#177_sloka9">9 </a> <br>abhibhūḥ saha putreṇa sudāmnā ca suvarcasā<br>sumitraḥ sukumāraś ca vṛkaḥ satyadhṛtis tathā</div>
<div class="sloka" id="177_sloka10"> <a href="177.htm#177_sloka10">10 </a> <br>sūryadhvajo rocamāno nīlaś citrāyudhas tathā<br>aṃśumāṃś cekitānaś ca śreṇimāṃś ca mahābalaḥ</div>
<div class="sloka" id="177_sloka11"> <a href="177.htm#177_sloka11">11 </a> <br>samudrasenaputraś ca candra senaḥ pratāpavān<br>jalasaṃdhaḥ pitā putrau sudaṇḍo daṇḍa eva ca</div>
<div class="sloka" id="177_sloka12"> <a href="177.htm#177_sloka12">12 </a> <br>pauṇḍrako vāsudevaś ca bhagadattaś ca vīryavān<br>kaliṅgas tāmraliptaś ca pattanādhipatis tathā</div>
<div class="sloka" id="177_sloka13"> <a href="177.htm#177_sloka13">13 </a> <br>madrarājas tathā śalyaḥ sahaputro mahārathaḥ<br>rukmāṅgadena vīreṇa tathā rukmarathena ca</div>
<div class="sloka" id="177_sloka14"> <a href="177.htm#177_sloka14">14 </a> <br>kauravyaḥ somadattaś ca putrāś cāsya mahārathāḥ<br>samavetās trayaḥ śūrā bhūrir bhūriśravāḥ śalaḥ</div>
<div class="sloka" id="177_sloka15"> <a href="177.htm#177_sloka15">15 </a> <br>sudakṣiṇaś ca kāmbojo dṛḍhadhanvā ca kauravaḥ<br>bṛhadbalaḥ suṣeṇaś ca śibir auśīnaras tathā</div>
<div class="sloka" id="177_sloka16"> <a href="177.htm#177_sloka16">16 </a> <br>saṃkarṣaṇo vāsudevo raukmiṇeyaś ca vīryavān<br>sāmbaś ca cāru deṣṇaś ca sāraṇo 'tha gadas tathā</div>
<div class="sloka" id="177_sloka17"> <a href="177.htm#177_sloka17">17 </a> <br>akrūraḥ sātyakiś caiva uddhavaś ca mahābalaḥ<br>kṛtavarmā ca hārdikyaḥ pṛthur vipṛthur eva ca</div>
<div class="sloka" id="177_sloka18"> <a href="177.htm#177_sloka18">18 </a> <br>viḍūrathaś ca kaṅkaś ca samīkaḥ sāramejayaḥ<br>vīro vātapatiś caiva jhillī piṇḍārakas tathā<br>uśīnaraś ca vikrānto vṛṣṇayas te prakīrtitāḥ</div>
<div class="sloka" id="177_sloka19"> <a href="177.htm#177_sloka19">19 </a> <br>bhagīratho bṛhat kṣatraḥ saindhavaś ca jayadrathaḥ<br>bṛhadratho bāhlikaś ca śrutāyuś ca mahārathaḥ</div>
<div class="sloka" id="177_sloka20"> <a href="177.htm#177_sloka20">20 </a> <br>ulūkaḥ kaitavo rājā citrāṅgada śubhāṅgadau<br>vatsa rājaś ca dhṛtimān kosalādhipatis tathā</div>
<div class="sloka" id="177_sloka21"> <a href="177.htm#177_sloka21">21 </a> <br>ete cānye ca bahavo nānājanapadeśvarāḥ<br>tvadartham āgatā bhadre kṣatriyāḥ prathitā bhuvi</div></body></html>