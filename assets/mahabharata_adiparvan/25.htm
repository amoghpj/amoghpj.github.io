<html><body><div class="sloka" id="25_sloka1"> <a href="25.htm#25_sloka1">1 </a> <br>[sū]<br>tasya kaṇṭham anuprāpto brāhmaṇaḥ saha bhāryayā<br>dahan dīpta ivāṅgāras tam uvācāntarikṣagaḥ<br>[सू] <br>तस्य कण्ठम् अनुप्राप्तो ब्राह्मणः सह भार्यया <br>दहन् दीप्त इवाङ्गारस् तम् उवाचान्तरिक्षगः </div>
<div class="sloka" id="25_sloka2"> <a href="25.htm#25_sloka2">2 </a> <br>dvijottama vinirgaccha tūrṇam āsyād apāvṛtān<br>na hi me brāhmaṇo vadhyaḥ pāpeṣv api rataḥ sadā<br>द्विजोत्तम विनिर्गच्छ तूर्णम् आस्याद् अपावृतान् <br>न हि मे ब्राह्मणो वध्यः पापेष्व् अपि रतः सदा </div>
<div class="sloka" id="25_sloka3"> <a href="25.htm#25_sloka3">3 </a> <br>bruvāṇam evaṃ garuḍaṃ brāhmaṇaḥ samabhāṣata<br>niṣādī mama bhāryeyaṃ nirgacchatu mayā saha<br>ब्रुवाणम् एवं गरुडं ब्राह्मणः समभाषत <br>निषादी मम भार्येयं निर्गच्छतु मया सह </div>
<div class="sloka" id="25_sloka4"> <a href="25.htm#25_sloka4">4 </a> <br>[g]<br>etām api niṣādīṃ tvaṃ parigṛhyāśu niṣpata<br>tūrṇaṃ saṃbhāvayātmānam ajīrṇaṃ mama tejasā<br>[ग्] <br>एताम् अपि निषादीं त्वं परिगृह्याशु निष्पत <br>तूर्णं संभावयात्मानम् अजीर्णं मम तेजसा </div>
<div class="sloka" id="25_sloka5"> <a href="25.htm#25_sloka5">5 </a> <br>[s]<br>tataḥ sa vipro niṣkrānto niṣādī sahitas tadā<br>vardhayitvā ca garuḍam iṣṭaṃ deśaṃ jagāma ha<br>[स्] <br>ततः स विप्रो निष्क्रान्तो निषादी सहितस् तदा <br>वर्धयित्वा च गरुडम् इष्टं देशं जगाम ह </div>
<div class="sloka" id="25_sloka6"> <a href="25.htm#25_sloka6">6 </a> <br>sahabhārye viniṣkrānte tasmin vipre sa pakṣirāṭ<br>vitatya pakṣāv ākāśam utpapāta manojavaḥ<br>सहभार्ये विनिष्क्रान्ते तस्मिन् विप्रे स पक्षिराट् <br>वितत्य पक्षाव् आकाशम् उत्पपात मनोजवः </div>
<div class="sloka" id="25_sloka7"> <a href="25.htm#25_sloka7">7 </a> <br>tato 'paśyat sa pitaraṃ pṛṣṭhaś cākhyātavān pituḥ<br>ahaṃ hi sarpaiḥ prahitaḥ somam āhartum udyataḥ<br>mātur dāsya vimokṣārtham āhariṣye tam adya vai<br>ततो 'पश्यत् स पितरं पृष्ठश् चाख्यातवान् पितुः <br>अहं हि सर्पैः प्रहितः सोमम् आहर्तुम् उद्यतः <br>मातुर् दास्य विमोक्षार्थम् आहरिष्ये तम् अद्य वै </div>
<div class="sloka" id="25_sloka8"> <a href="25.htm#25_sloka8">8 </a> <br>mātrā cāsmi samādiṣṭo niṣādān bhakṣayeti vai<br>na ca me tṛptir abhavad bhakṣayitvā sahasraśaḥ<br>मात्रा चास्मि समादिष्टो निषादान् भक्षयेति वै <br>न च मे तृप्तिर् अभवद् भक्षयित्वा सहस्रशः </div>
<div class="sloka" id="25_sloka9"> <a href="25.htm#25_sloka9">9 </a> <br>tasmād bhoktavyam aparaṃ bhagavan pradiśasva me<br>yad bhuktvāmṛtam āhartuṃ samarthaḥ syām ahaṃ prabho<br>तस्माद् भोक्तव्यम् अपरं भगवन् प्रदिशस्व मे <br>यद् भुक्त्वामृतम् आहर्तुं समर्थः स्याम् अहं प्रभो </div>
<div class="sloka" id="25_sloka10"> <a href="25.htm#25_sloka10">10 </a> <br>[kaṣyapa]<br>āsīd vibhāvasur nāma maharṣiḥ kopano bhṛśam<br>bhrātā tasyānujaś cāsīt supratīko mahātapāḥ<br>[कष्यप] <br>आसीद् विभावसुर् नाम महर्षिः कोपनो भृशम् <br>भ्राता तस्यानुजश् चासीत् सुप्रतीको महातपाः </div>
<div class="sloka" id="25_sloka11"> <a href="25.htm#25_sloka11">11 </a> <br>sa necchati dhanaṃ bhrātrā sahaikasthaṃ mahāmuniḥ<br>vibhāgaṃ kīrtayaty eva supratīko 'tha nityaśaḥ<br>स नेच्छति धनं भ्रात्रा सहैकस्थं महामुनिः <br>विभागं कीर्तयत्य् एव सुप्रतीको 'थ नित्यशः </div>
<div class="sloka" id="25_sloka12"> <a href="25.htm#25_sloka12">12 </a> <br>athābravīc ca taṃ bhrātā supratīkaṃ vibhāvasuḥ<br>vibhāgaṃ bahavo mohāt kartum icchanti nityadā<br>tato vibhaktā anyonyaṃ nādriyante 'rthamohitāḥ<br>अथाब्रवीच् च तं भ्राता सुप्रतीकं विभावसुः <br>विभागं बहवो मोहात् कर्तुम् इच्छन्ति नित्यदा <br>ततो विभक्ता अन्योन्यं नाद्रियन्ते 'र्थमोहिताः </div>
<div class="sloka" id="25_sloka13"> <a href="25.htm#25_sloka13">13 </a> <br>tataḥ svārthaparān mūḍhān pṛthag bhūtān svakair dhanaiḥ<br>viditvā bhedayanty etān amitrā mitrarūpiṇaḥ<br>ततः स्वार्थपरान् मूढान् पृथग् भूतान् स्वकैर् धनैः <br>विदित्वा भेदयन्त्य् एतान् अमित्रा मित्ररूपिणः </div>
<div class="sloka" id="25_sloka14"> <a href="25.htm#25_sloka14">14 </a> <br>viditvā cāpare bhinnān antareṣu patanty atha<br>bhinnānām atulo nāśaḥ kṣipram eva pravartate<br>विदित्वा चापरे भिन्नान् अन्तरेषु पतन्त्य् अथ <br>भिन्नानाम् अतुलो नाशः क्षिप्रम् एव प्रवर्तते </div>
<div class="sloka" id="25_sloka15"> <a href="25.htm#25_sloka15">15 </a> <br>tasmāc caiva vibhāgārthaṃ na praśaṃsanti paṇḍitāḥ<br>guru śāstre nibaddhānām anyonyam abhiśaṅkinām<br>तस्माच् चैव विभागार्थं न प्रशंसन्ति पण्डिताः <br>गुरु शास्त्रे निबद्धानाम् अन्योन्यम् अभिशङ्किनाम् </div>
<div class="sloka" id="25_sloka16"> <a href="25.htm#25_sloka16">16 </a> <br>niyantuṃ na hi śakyas tvaṃ bhedano dhanam icchasi<br>yasmāt tasmāt supratīka hastitvaṃ samavāpsyasi<br>नियन्तुं न हि शक्यस् त्वं भेदनो धनम् इच्छसि <br>यस्मात् तस्मात् सुप्रतीक हस्तित्वं समवाप्स्यसि </div>
<div class="sloka" id="25_sloka17"> <a href="25.htm#25_sloka17">17 </a> <br>śaptas tv evaṃ supratīko vibhāvasum athābravīt<br>tvam apy antarjalacaraḥ kacchapaḥ saṃbhaviṣyasi<br>शप्तस् त्व् एवं सुप्रतीको विभावसुम् अथाब्रवीत् <br>त्वम् अप्य् अन्तर्जलचरः कच्छपः संभविष्यसि </div>
<div class="sloka" id="25_sloka18"> <a href="25.htm#25_sloka18">18 </a> <br>evam anyonyaśāpāt tau supratīka vibhāvasū<br>gajakacchapatāṃ prāptāv arthārthaṃ mūḍhacetasau<br>एवम् अन्योन्यशापात् तु सुप्रतीक विभावसू <br>गजकच्छपतां प्राप्ताव् अर्थार्थं मूढचेतसु </div>
<div class="sloka" id="25_sloka19"> <a href="25.htm#25_sloka19">19 </a> <br>roṣadoṣānuṣaṅgeṇa tiryagyonigatāv api<br>parasparadveṣaratau pramāṇa baladarpitau<br>रोषदोषानुषङ्गेण तिर्यग्योनिगताव् अपि <br>परस्परद्वेषरतु प्रमाण बलदर्पितु </div>
<div class="sloka" id="25_sloka20"> <a href="25.htm#25_sloka20">20 </a> <br>sarasy asmin mahākāyau pūrvavairānusāriṇau<br>tayor ekataraḥ śrīmān samupaiti mahāgajaḥ<br>सरस्य् अस्मिन् महाकायु पूर्ववैरानुसारिणु <br>तयोर् एकतरः श्रीमान् समुपैति महागजः </div>
<div class="sloka" id="25_sloka21"> <a href="25.htm#25_sloka21">21 </a> <br>tasya bṛṃhita śabdena kūrmo 'py antarjale śayaḥ<br>utthito 'sau mahākāyaḥ kṛtsnaṃ saṃkṣobhayan saraḥ<br>तस्य बृंहित शब्देन कूर्मो 'प्य् अन्तर्जले शयः <br>उत्थितो 'सु महाकायः कृत्स्नं संक्षोभयन् सरः </div>
<div class="sloka" id="25_sloka22"> <a href="25.htm#25_sloka22">22 </a> <br>taṃ dṛṣṭvāveṣṭita karaḥ pataty eṣa gajo jalam<br>dantahastāgra lāṅgūlapādavegena vīryavān<br>तं दृष्ट्वावेष्टित करः पतत्य् एष गजो जलम् <br>दन्तहस्ताग्र लाङ्गूलपादवेगेन वीर्यवान् </div>
<div class="sloka" id="25_sloka23"> <a href="25.htm#25_sloka23">23 </a> <br>taṃ vikṣobhayamāṇaṃ tu saro bahu jhaṣākulam<br>kūrmo 'py abhyudyata śirā yuddhāyābhyeti vīryavān<br>तं विक्षोभयमाणं तु सरो बहु झषाकुलम् <br>कूर्मो 'प्य् अभ्युद्यत शिरा युद्धायाभ्येति वीर्यवान् </div>
<div class="sloka" id="25_sloka24"> <a href="25.htm#25_sloka24">24 </a> <br>ṣaḍ ucchrito yojanāni gajas tad dviguṇāyataḥ<br>kūrmas triyojanotsedho daśayojanamaṇḍalaḥ<br>षड् उच्छ्रितो योजनानि गजस् तद् द्विगुणायतः <br>कूर्मस् त्रियोजनोत्सेधो दशयोजनमण्डलः </div>
<div class="sloka" id="25_sloka25"> <a href="25.htm#25_sloka25">25 </a> <br>tāv etau yuddhasaṃmattau parasparajayaiṣiṇau<br>upayujyāśu karmedaṃ sādhayepsitam ātmanaḥ<br>ताव् एतु युद्धसंमत्तु परस्परजयैषिणु <br>उपयुज्याशु कर्मेदं साधयेप्सितम् आत्मनः </div>
<div class="sloka" id="25_sloka26"> <a href="25.htm#25_sloka26">26 </a> <br>[sū]<br>sa tac chrutvā pitur vākyaṃ bhīmavego 'ntarikṣagaḥ<br>nakhena jagam ekena kūrmam ekena cākṣipat<br>[सू] <br>स तच् छ्रुत्वा पितुर् वाक्यं भीमवेगो 'न्तरिक्षगः <br>नखेन जगम् एकेन कूर्मम् एकेन चाक्षिपत् </div>
<div class="sloka" id="25_sloka27"> <a href="25.htm#25_sloka27">27 </a> <br>samutpapāta cākāśaṃ tata uccair vihaṃgamaḥ<br>so 'lamba tīrtham āsādya deva vṛkṣān upāgamat<br>समुत्पपात चाकाशं तत उच्चैर् विहंगमः <br>सो 'लम्ब तीर्थम् आसाद्य देव वृक्षान् उपागमत् </div>
<div class="sloka" id="25_sloka28"> <a href="25.htm#25_sloka28">28 </a> <br>te bhītāḥ samakampanta tasya pakṣānilāhatāḥ<br>na no bhañjyād iti tadā divyāḥ kanakaśākhinaḥ<br>ते भीताः समकम्पन्त तस्य पक्षानिलाहताः <br>न नो भञ्ज्याद् इति तदा दिव्याः कनकशाखिनः </div>
<div class="sloka" id="25_sloka29"> <a href="25.htm#25_sloka29">29 </a> <br>pracalāṅgān sa tān dṛṣṭvā manorathaphalāṅkurān<br>anyān atularūpāṅgān upacakrāma khecaraḥ<br>प्रचलाङ्गान् स तान् दृष्ट्वा मनोरथफलाङ्कुरान् <br>अन्यान् अतुलरूपाङ्गान् उपचक्राम खेचरः </div>
<div class="sloka" id="25_sloka30"> <a href="25.htm#25_sloka30">30 </a> <br>kāñcanai rājataiś caiva phalair vaiḍūrya śākhinaḥ<br>sāgarāmbuparikṣiptān bhrājamānān mahādrumān<br>काञ्चनै राजतैश् चैव फलैर् वैडूर्य शाखिनः <br>सागराम्बुपरिक्षिप्तान् भ्राजमानान् महाद्रुमान् </div>
<div class="sloka" id="25_sloka31"> <a href="25.htm#25_sloka31">31 </a> <br>tam uvāca khaga śreṣṭhaṃ tatra rohiṇa pādapaḥ<br>atipravṛddhaḥ sumahān āpatantaṃ manojavam<br>तम् उवाच खग श्रेष्ठं तत्र रोहिण पादपः <br>अतिप्रवृद्धः सुमहान् आपतन्तं मनोजवम् </div>
<div class="sloka" id="25_sloka32"> <a href="25.htm#25_sloka32">32 </a> <br>yaiṣā mama mahāśākhā śatayojanam āyatā<br>etām āsthāya śākhāṃ tvaṃ khādemau gajakacchapau<br>यैषा मम महाशाखा शतयोजनम् आयता <br>एताम् आस्थाय शाखां त्वं खादेमु गजकच्छपु </div></body></html>