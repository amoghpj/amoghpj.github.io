<html><body><div class="sloka" id="207_sloka1"> <a href="207.htm#207_sloka1">1 </a> <br>[vai]<br>kathayitvā tu tat sarvaṃ brāhmaṇebhyaḥ sa bhārata<br>prayayau himavatpārśvaṃ tato vajradharātmajaḥ<br>[वै] <br>कथयित्वा तु तत् सर्वं ब्राह्मणेभ्यः स भारत <br>प्रययु हिमवत्पार्श्वं ततो वज्रधरात्मजः </div>
<div class="sloka" id="207_sloka2"> <a href="207.htm#207_sloka2">2 </a> <br>agastyavaṭam āsādya vasiṣṭhasya ca parvatam<br>bhṛgutuṅge ca kaunteyaḥ kṛtavāñ śaucam ātmanaḥ<br>अगस्त्यवटम् आसाद्य वसिष्ठस्य च पर्वतम् <br>भृगुतुङ्गे च कुन्तेयः कृतवाञ् शुचम् आत्मनः </div>
<div class="sloka" id="207_sloka3"> <a href="207.htm#207_sloka3">3 </a> <br>pradadau gosahasrāṇi tīrtheṣv āyataneṣu ca<br>niveśāṃś ca dvijātibhyaḥ so 'dadat kurusattamaḥ<br>प्रददु गोसहस्राणि तीर्थेष्व् आयतनेषु च <br>निवेशांश् च द्विजातिभ्यः सो 'ददत् कुरुसत्तमः </div>
<div class="sloka" id="207_sloka4"> <a href="207.htm#207_sloka4">4 </a> <br>hiraṇyabindos tīrthe ca snātvā puruṣasattamaḥ<br>dṛṣṭavān parvataśreṣṭhaṃ puṇyāny āyatanāni ca<br>हिरण्यबिन्दोस् तीर्थे च स्नात्वा पुरुषसत्तमः <br>दृष्टवान् पर्वतश्रेष्ठं पुण्यान्य् आयतनानि च </div>
<div class="sloka" id="207_sloka5"> <a href="207.htm#207_sloka5">5 </a> <br>avatīrya naraśreṣṭho brāhmaṇaiḥ saha bhārata<br>prācīṃ diśam abhiprepsur jagāma bharatarṣabhaḥ<br>अवतीर्य नरश्रेष्ठो ब्राह्मणैः सह भारत <br>प्राचीं दिशम् अभिप्रेप्सुर् जगाम भरतर्षभः </div>
<div class="sloka" id="207_sloka6"> <a href="207.htm#207_sloka6">6 </a> <br>ānupūrvyeṇa tīrthāni dṛṣṭavān kurusattamaḥ<br>nadīṃ cotpalinīṃ ramyām araṇyaṃ naimiṣaṃ prati<br>आनुपूर्व्येण तीर्थानि दृष्टवान् कुरुसत्तमः <br>नदीं चोत्पलिनीं रम्याम् अरण्यं नैमिषं प्रति </div>
<div class="sloka" id="207_sloka7"> <a href="207.htm#207_sloka7">7 </a> <br>nandām aparanandāṃ ca kauśikīṃ ca yaśasvinīm<br>mahānadīṃ gayāṃ caiva gaṅgām api ca bhārata<br>नन्दाम् अपरनन्दां च कुशिकीं च यशस्विनीम् <br>महानदीं गयां चैव गङ्गाम् अपि च भारत </div>
<div class="sloka" id="207_sloka8"> <a href="207.htm#207_sloka8">8 </a> <br>evaṃ sarvāṇi tīrthāni paśyamānas tathāśramān<br>ātmanaḥ pāvanaṃ kurvan brāhmaṇebhyo dadau vasu<br>एवं सर्वाणि तीर्थानि पश्यमानस् तथाश्रमान् <br>आत्मनः पावनं कुर्वन् ब्राह्मणेभ्यो ददु वसु </div>
<div class="sloka" id="207_sloka9"> <a href="207.htm#207_sloka9">9 </a> <br>aṅgavaṅga kaliṅgeṣu yāni puṇyāni kāni cit<br>jagāma tāni sarvāṇi tīrthāny āyatanāni ca<br>dṛṣṭvā ca vidhivat tāni dhanaṃ cāpi dadau tataḥ<br>अङ्गवङ्ग कलिङ्गेषु यानि पुण्यानि कानि चित् <br>जगाम तानि सर्वाणि तीर्थान्य् आयतनानि च <br>दृष्ट्वा च विधिवत् तानि धनं चापि ददु ततः </div>
<div class="sloka" id="207_sloka10"> <a href="207.htm#207_sloka10">10 </a> <br>kaliṅga rāṣṭradvāreṣu brāhmaṇāḥ pāṇḍavānugāḥ<br>abhyanujñāya kaunteyam upāvartanta bhārata<br>कलिङ्ग राष्ट्रद्वारेषु ब्राह्मणाः पाण्डवानुगाः <br>अभ्यनुज्ञाय कुन्तेयम् उपावर्तन्त भारत </div>
<div class="sloka" id="207_sloka11"> <a href="207.htm#207_sloka11">11 </a> <br>sa tu tair abhyanujñātaḥ kuntīputro dhanaṃjayaḥ<br>sahāyair alpakaiḥ śūraḥ prayayau yena sāgaram<br>स तु तैर् अभ्यनुज्ञातः कुन्तीपुत्रो धनंजयः <br>सहायैर् अल्पकैः शूरः प्रययु येन सागरम् </div>
<div class="sloka" id="207_sloka12"> <a href="207.htm#207_sloka12">12 </a> <br>sa kaliṅgān atikramya deśān āyatanāni ca<br>dharmyāṇi ramaṇīyāni prekṣamāṇo yayau prabhuḥ<br>स कलिङ्गान् अतिक्रम्य देशान् आयतनानि च <br>धर्म्याणि रमणीयानि प्रेक्षमाणो ययु प्रभुः </div>
<div class="sloka" id="207_sloka13"> <a href="207.htm#207_sloka13">13 </a> <br>mahendra parvataṃ dṛṣṭvā tāpasair upaśobhitam<br>samudratīreṇa śanair maṇalūraṃ jagāma ha<br>महेन्द्र पर्वतं दृष्ट्वा तापसैर् उपशोभितम् <br>समुद्रतीरेण शनैर् मणलूरं जगाम ह </div>
<div class="sloka" id="207_sloka14"> <a href="207.htm#207_sloka14">14 </a> <br>tatra sarvāṇi tīrthāni puṇyāny āyatanāni ca<br>abhigamya mahābāhur abhyagacchan mahīpatim<br>maṇalūreśvaraṃ rājan dharmajñaṃ citravāhanam<br>तत्र सर्वाणि तीर्थानि पुण्यान्य् आयतनानि च <br>अभिगम्य महाबाहुर् अभ्यगच्छन् महीपतिम् <br>मणलूरेश्वरं राजन् धर्मज्ञं चित्रवाहनम् </div>
<div class="sloka" id="207_sloka15"> <a href="207.htm#207_sloka15">15 </a> <br>tasya citrāṅgadā nāma duhitā cārudarśanā<br>tāṃ dadarśa pure tasmin vicarantīṃ yadṛcchayā<br>तस्य चित्राङ्गदा नाम दुहिता चारुदर्शना <br>तां ददर्श पुरे तस्मिन् विचरन्तीं यदृच्छया </div>
<div class="sloka" id="207_sloka16"> <a href="207.htm#207_sloka16">16 </a> <br>dṛṣṭvā ca tāṃ varārohāṃ cakame caitravāhinīm<br>abhigamya ca rājānaṃ jñāpayat svaṃ prayojanam<br>tam uvācātha rājā sa sāntvapūrvam idaṃ vacaḥ<br>दृष्ट्वा च तां वरारोहां चकमे चैत्रवाहिनीम् <br>अभिगम्य च राजानं ज्ञापयत् स्वं प्रयोजनम् <br>तम् उवाचाथ राजा स सान्त्वपूर्वम् इदं वचः </div>
<div class="sloka" id="207_sloka17"> <a href="207.htm#207_sloka17">17 </a> <br>rājā prabhaṃkaro nāma kule asmin babhūva ha<br>aputraḥ prasavenārthī tapas tepe sa uttamam<br>राजा प्रभंकरो नाम कुले अस्मिन् बभूव ह <br>अपुत्रः प्रसवेनार्थी तपस् तेपे स उत्तमम् </div>
<div class="sloka" id="207_sloka18"> <a href="207.htm#207_sloka18">18 </a> <br>ugreṇa tapasā tena praṇipātena śaṃkaraḥ<br>īśvaras toṣitas tena mahādeva umāpatiḥ<br>उग्रेण तपसा तेन प्रणिपातेन शंकरः <br>ईश्वरस् तोषितस् तेन महादेव उमापतिः </div>
<div class="sloka" id="207_sloka19"> <a href="207.htm#207_sloka19">19 </a> <br>sa tasmai bhagavān prādād ekaikaṃ prasavaṃ kule<br>ekaikaḥ prasavas tasmād bhavaty asmin kule sadā<br>स तस्मै भगवान् प्रादाद् एकैकं प्रसवं कुले <br>एकैकः प्रसवस् तस्माद् भवत्य् अस्मिन् कुले सदा </div>
<div class="sloka" id="207_sloka20"> <a href="207.htm#207_sloka20">20 </a> <br>teṣāṃ kumārāḥ sarveṣāṃ pūrveṣāṃ mama jajñire<br>kanyā tu mama jāteyaṃ kulasyotpādanī dhruvam<br>तेषां कुमाराः सर्वेषां पूर्वेषां मम जज्ञिरे <br>कन्या तु मम जातेयं कुलस्योत्पादनी ध्रुवम् </div>
<div class="sloka" id="207_sloka21"> <a href="207.htm#207_sloka21">21 </a> <br>putro mameyam iti me bhāvanā puruṣottama<br>putrikā hetuvidhinā saṃjñitā bharatarṣabha<br>पुत्रो ममेयम् इति मे भावना पुरुषोत्तम <br>पुत्रिका हेतुविधिना संज्ञिता भरतर्षभ </div>
<div class="sloka" id="207_sloka22"> <a href="207.htm#207_sloka22">22 </a> <br>etac chulkaṃ bhavatv asyāḥ kulakṛj jāyatām iha<br>etena samayenemāṃ pratigṛhṇīṣva pāṇḍava<br>एतच् छुल्कं भवत्व् अस्याः कुलकृज् जायताम् इह <br>एतेन समयेनेमां प्रतिगृह्णीष्व पाण्डव </div></body></html>