<html><body><div class="sloka" id="220_sloka1"> <a href="220.htm#220_sloka1">1 </a> <br>[j]<br>kimarthaṃ śārṅgakān agnir na dadāha tathāgate<br>tasmin vane dahyamāne brahmann etad vadāśu me<br>[ज्] <br>किमर्थं शार्ङ्गकान् अग्निर् न ददाह तथागते <br>तस्मिन् वने दह्यमाने ब्रह्मन्न् एतद् वदाशु मे </div>
<div class="sloka" id="220_sloka2"> <a href="220.htm#220_sloka2">2 </a> <br>adāhe hy aśvasenasya dānavasya mayasya ca<br>kāraṇaṃ kīrtitaṃ brahmañ śārṅgakānāṃ na kīrtitam<br>अदाहे ह्य् अश्वसेनस्य दानवस्य मयस्य च <br>कारणं कीर्तितं ब्रह्मञ् शार्ङ्गकानां न कीर्तितम् </div>
<div class="sloka" id="220_sloka3"> <a href="220.htm#220_sloka3">3 </a> <br>tad etad adbhutaṃ brahmañ śārṅgānām avināśanam<br>kīrtayasvāgnisaṃmarde kathaṃ te na vināśitāḥ<br>तद् एतद् अद्भुतं ब्रह्मञ् शार्ङ्गानाम् अविनाशनम् <br>कीर्तयस्वाग्निसंमर्दे कथं ते न विनाशिताः </div>
<div class="sloka" id="220_sloka4"> <a href="220.htm#220_sloka4">4 </a> <br>[vai]<br>yadarthaṃ śārṅgakān agnir na dadāha tathāgate<br>tat te sarvaṃ yathāvṛttaṃ kathayiṣyāmi bhārata<br>[वै] <br>यदर्थं शार्ङ्गकान् अग्निर् न ददाह तथागते <br>तत् ते सर्वं यथावृत्तं कथयिष्यामि भारत </div>
<div class="sloka" id="220_sloka5"> <a href="220.htm#220_sloka5">5 </a> <br>dharmajñānāṃ mukhyatamas tapasvī saṃśitavrataḥ<br>āsīn maharṣiḥ śrutavān mandapāla iti śrutaḥ<br>धर्मज्ञानां मुख्यतमस् तपस्वी संशितव्रतः <br>आसीन् महर्षिः श्रुतवान् मन्दपाल इति श्रुतः </div>
<div class="sloka" id="220_sloka6"> <a href="220.htm#220_sloka6">6 </a> <br>sa mārgam āsthito rājann ṛṣīṇām ūrdhvaretasām<br>svādhyāyavān dharmaratas tapasvī vijitendriyaḥ<br>स मार्गम् आस्थितो राजन्न् ऋषीणाम् ऊर्ध्वरेतसाम् <br>स्वाध्यायवान् धर्मरतस् तपस्वी विजितेन्द्रियः </div>
<div class="sloka" id="220_sloka7"> <a href="220.htm#220_sloka7">7 </a> <br>sa gatvā tapasaḥ pāraṃ deham utsṛjya bhārata<br>jagāma pitṛlokāya na lebhe tatra tat phalam<br>स गत्वा तपसः पारं देहम् उत्सृज्य भारत <br>जगाम पितृलोकाय न लेभे तत्र तत् फलम् </div>
<div class="sloka" id="220_sloka8"> <a href="220.htm#220_sloka8">8 </a> <br>sa lokān aphalān dṛṣṭvā tapasā nirjitān api<br>papraccha dharmarājasya samīpasthān divaukasaḥ<br>स लोकान् अफलान् दृष्ट्वा तपसा निर्जितान् अपि <br>पप्रच्छ धर्मराजस्य समीपस्थान् दिवुकसः </div>
<div class="sloka" id="220_sloka9"> <a href="220.htm#220_sloka9">9 </a> <br>kimartham āvṛtā lokā mamaite tapasārjitāḥ<br>kiṃ mayā na kṛtaṃ tatra yasyedaṃ karmaṇaḥ phalam<br>किमर्थम् आवृता लोका ममैते तपसार्जिताः <br>किं मया न कृतं तत्र यस्येदं कर्मणः फलम् </div>
<div class="sloka" id="220_sloka10"> <a href="220.htm#220_sloka10">10 </a> <br>tatrāhaṃ tat kariṣyāmi yadartham idam āvṛtam<br>phalam etasya tapasaḥ kathayadhvaṃ divaukasaḥ<br>तत्राहं तत् करिष्यामि यदर्थम् इदम् आवृतम् <br>फलम् एतस्य तपसः कथयध्वं दिवुकसः </div>
<div class="sloka" id="220_sloka11"> <a href="220.htm#220_sloka11">11 </a> <br>[devāh]<br>ṛṇino mānavā brahmañ jāyante yena tac chṛṇu<br>kriyābhir brahmacaryeṇa prajayā ca na saṃśayaḥ<br>[देवाह्] <br>ऋणिनो मानवा ब्रह्मञ् जायन्ते येन तच् छृणु <br>क्रियाभिर् ब्रह्मचर्येण प्रजया च न संशयः </div>
<div class="sloka" id="220_sloka12"> <a href="220.htm#220_sloka12">12 </a> <br>tad apākriyate sarvaṃ yajñena tapasā sutaiḥ<br>tapasvī yajñakṛc cāsi na tu te vidyate prajā<br>तद् अपाक्रियते सर्वं यज्ञेन तपसा सुतैः <br>तपस्वी यज्ञकृच् चासि न तु ते विद्यते प्रजा </div>
<div class="sloka" id="220_sloka13"> <a href="220.htm#220_sloka13">13 </a> <br>ta ime prasavasyārthe tava lokāḥ samāvṛtāḥ<br>prajāyasva tato lokān upabhoktāsi śāśvatān<br>त इमे प्रसवस्यार्थे तव लोकाः समावृताः <br>प्रजायस्व ततो लोकान् उपभोक्तासि शाश्वतान् </div>
<div class="sloka" id="220_sloka14"> <a href="220.htm#220_sloka14">14 </a> <br>pun nāmno narakāt putras trātīti pitaraṃ mune<br>tasmād apatyasaṃtāne yatasva dvijasattama<br>पुन् नाम्नो नरकात् पुत्रस् त्रातीति पितरं मुने <br>तस्माद् अपत्यसंताने यतस्व द्विजसत्तम </div>
<div class="sloka" id="220_sloka15"> <a href="220.htm#220_sloka15">15 </a> <br>[vai]<br>tac chrutvā mandapālas tu teṣāṃ vākyaṃ divaukasām<br>kva nu śīghram apatyaṃ syād bahulaṃ cety acintayat<br>[वै] <br>तच् छ्रुत्वा मन्दपालस् तु तेषां वाक्यं दिवुकसाम् <br>क्व नु शीघ्रम् अपत्यं स्याद् बहुलं चेत्य् अचिन्तयत् </div>
<div class="sloka" id="220_sloka16"> <a href="220.htm#220_sloka16">16 </a> <br>sa cintayann abhyagacchad bahula prasavān khagān<br>śārṅgikāṃ śārṅgako bhūtvā jaritāṃ samupeyivān<br>स चिन्तयन्न् अभ्यगच्छद् बहुल प्रसवान् खगान् <br>शार्ङ्गिकां शार्ङ्गको भूत्वा जरितां समुपेयिवान् </div>
<div class="sloka" id="220_sloka17"> <a href="220.htm#220_sloka17">17 </a> <br>tasyāṃ putrān ajanayac caturo brahmavādinaḥ<br>tān apāsya sa tatraiva jagāma lapitāṃ prati<br>bālān sutān aṇḍa gatān mātrā saha munir vane<br>तस्यां पुत्रान् अजनयच् चतुरो ब्रह्मवादिनः <br>तान् अपास्य स तत्रैव जगाम लपितां प्रति <br>बालान् सुतान् अण्ड गतान् मात्रा सह मुनिर् वने </div>
<div class="sloka" id="220_sloka18"> <a href="220.htm#220_sloka18">18 </a> <br>tasmin gate mahābhāge lapitāṃ prati bhārata<br>apatyasnehasaṃvignā jaritā bahv acintayat<br>तस्मिन् गते महाभागे लपितां प्रति भारत <br>अपत्यस्नेहसंविग्ना जरिता बह्व् अचिन्तयत् </div>
<div class="sloka" id="220_sloka19"> <a href="220.htm#220_sloka19">19 </a> <br>tena tyaktān asaṃtyājyān ṛṣīn aṇḍa gatān vane<br>nājahat putrakān ārtā jaritā khāṇḍave nṛpa<br>babhāra caitān saṃjātān svavṛttyā snehaviklavā<br>तेन त्यक्तान् असंत्याज्यान् ऋषीन् अण्ड गतान् वने <br>नाजहत् पुत्रकान् आर्ता जरिता खाण्डवे नृप <br>बभार चैतान् संजातान् स्ववृत्त्या स्नेहविक्लवा </div>
<div class="sloka" id="220_sloka20"> <a href="220.htm#220_sloka20">20 </a> <br>tato 'gniṃ khāṇḍavaṃ dagdhum āyāntaṃ dṛṣṭavān ṛṣiḥ<br>mandapālaś caraṃs tasmin vane lapitayā saha<br>ततो 'ग्निं खाण्डवं दग्धुम् आयान्तं दृष्टवान् ऋषिः <br>मन्दपालश् चरंस् तस्मिन् वने लपितया सह </div>
<div class="sloka" id="220_sloka21"> <a href="220.htm#220_sloka21">21 </a> <br>taṃ saṃkalpaṃ viditvāsya jñātvā putrāṃś ca bālakān<br>so 'bhituṣṭāva viprarṣer brāhmaṇo jātavedasam<br>putrān paridadad bhīto lokapālaṃ mahaujasam<br>तं संकल्पं विदित्वास्य ज्ञात्वा पुत्रांश् च बालकान् <br>सो 'भितुष्टाव विप्रर्षेर् ब्राह्मणो जातवेदसम् <br>पुत्रान् परिददद् भीतो लोकपालं महुजसम् </div>
<div class="sloka" id="220_sloka22"> <a href="220.htm#220_sloka22">22 </a> <br>[mandapāla]<br>tvam agne sarvadevānāṃ mukhaṃ tvam asi havyavāṭ<br>tvam antaḥ sarvabhūtānāṃ gūḍhaś carasi pāvaka<br>[मन्दपाल] <br>त्वम् अग्ने सर्वदेवानां मुखं त्वम् असि हव्यवाट् <br>त्वम् अन्तः सर्वभूतानां गूढश् चरसि पावक </div>
<div class="sloka" id="220_sloka23"> <a href="220.htm#220_sloka23">23 </a> <br>tvam ekam āhuḥ kavayas tvām āhus trividhaṃ punaḥ<br>tvām aṣṭadhā kalpayitvā yajñavāham akalpayan<br>त्वम् एकम् आहुः कवयस् त्वाम् आहुस् त्रिविधं पुनः <br>त्वाम् अष्टधा कल्पयित्वा यज्ञवाहम् अकल्पयन् </div>
<div class="sloka" id="220_sloka24"> <a href="220.htm#220_sloka24">24 </a> <br>tvayā sṛṣṭam idaṃ viśvaṃ vadanti paramarṣayaḥ<br>tvadṛte hi jagat kṛtsnaṃ sadyo na syād dhutāśana<br>त्वया सृष्टम् इदं विश्वं वदन्ति परमर्षयः <br>त्वदृते हि जगत् कृत्स्नं सद्यो न स्याद् धुताशन </div>
<div class="sloka" id="220_sloka25"> <a href="220.htm#220_sloka25">25 </a> <br>tubhyaṃ kṛtvā namo viprāḥ svakarma vijitāṃ gatim<br>gacchanti saha patnībhiḥ sutair api ca śāśvatīm<br>तुभ्यं कृत्वा नमो विप्राः स्वकर्म विजितां गतिम् <br>गच्छन्ति सह पत्नीभिः सुतैर् अपि च शाश्वतीम् </div>
<div class="sloka" id="220_sloka26"> <a href="220.htm#220_sloka26">26 </a> <br>tvām agne jaladān āhuḥ khe viṣaktān savidyutaḥ<br>dahanti sarvabhūtāni tvatto niṣkramya hāyanāḥ<br>त्वाम् अग्ने जलदान् आहुः खे विषक्तान् सविद्युतः <br>दहन्ति सर्वभूतानि त्वत्तो निष्क्रम्य हायनाः </div>
<div class="sloka" id="220_sloka27"> <a href="220.htm#220_sloka27">27 </a> <br>jātavedas tavaiveyaṃ viśvasṛṣṭir mahādyute<br>tavaiva karma vihitaṃ bhūtaṃ sarvaṃ carācaram<br>जातवेदस् तवैवेयं विश्वसृष्टिर् महाद्युते <br>तवैव कर्म विहितं भूतं सर्वं चराचरम् </div>
<div class="sloka" id="220_sloka28"> <a href="220.htm#220_sloka28">28 </a> <br>tvayāpo vihitāḥ pūrvaṃ tvayi sarvam idaṃ jagat<br>tvayi havyaṃ ca kavyaṃ ca yathāvat saṃpratiṣṭhitam<br>त्वयापो विहिताः पूर्वं त्वयि सर्वम् इदं जगत् <br>त्वयि हव्यं च कव्यं च यथावत् संप्रतिष्ठितम् </div>
<div class="sloka" id="220_sloka29"> <a href="220.htm#220_sloka29">29 </a> <br>agne tvam eva jvalanas tvaṃ dhātā tvaṃ bṛhaspatiḥ<br>tvam aśvinau yamau mitraḥ somas tvam asi cānilaḥ<br>अग्ने त्वम् एव ज्वलनस् त्वं धाता त्वं बृहस्पतिः <br>त्वम् अश्विनु यमु मित्रः सोमस् त्वम् असि चानिलः </div>
<div class="sloka" id="220_sloka30"> <a href="220.htm#220_sloka30">30 </a> <br>[vai]<br>evaṃ stutas tatas tena mandapālena pāvakaḥ<br>tutoṣa tasya nṛpate muner amitatejasaḥ<br>uvāca cainaṃ prītātmā kim iṣṭaṃ karavāṇi te<br>[वै] <br>एवं स्तुतस् ततस् तेन मन्दपालेन पावकः <br>तुतोष तस्य नृपते मुनेर् अमिततेजसः <br>उवाच चैनं प्रीतात्मा किम् इष्टं करवाणि ते </div>
<div class="sloka" id="220_sloka31"> <a href="220.htm#220_sloka31">31 </a> <br>tam abravīn mandapālaḥ prāñjalir havyavāhanam<br>pradahan khāṇḍavaṃ dāvaṃ mama putrān visarjaya<br>तम् अब्रवीन् मन्दपालः प्राञ्जलिर् हव्यवाहनम् <br>प्रदहन् खाण्डवं दावं मम पुत्रान् विसर्जय </div></body></html>