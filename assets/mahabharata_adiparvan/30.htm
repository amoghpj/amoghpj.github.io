<html><body><div class="sloka" id="30_sloka1"> <a href="30.htm#30_sloka1">1 </a> <br>[g]<br>sakhyaṃ me 'stu tvayā deva yathecchasi puraṃdara<br>balaṃ tu mama jānīhi mahac cāsahyam eva ca<br>[ग्] <br>सख्यं मे 'स्तु त्वया देव यथेच्छसि पुरंदर <br>बलं तु मम जानीहि महच् चासह्यम् एव च </div>
<div class="sloka" id="30_sloka2"> <a href="30.htm#30_sloka2">2 </a> <br>kāmaṃ naitat praśaṃsanti santaḥ svabalasaṃstavam<br>guṇasaṃkīrtanaṃ cāpi svayam eva śatakrato<br>कामं नैतत् प्रशंसन्ति सन्तः स्वबलसंस्तवम् <br>गुणसंकीर्तनं चापि स्वयम् एव शतक्रतो </div>
<div class="sloka" id="30_sloka3"> <a href="30.htm#30_sloka3">3 </a> <br>sakheti kṛtvā tu sakhe pṛṣṭo vakṣyāmy ahaṃ tvayā<br>na hy ātmastava saṃyuktaṃ vaktavyam animittataḥ<br>सखेति कृत्वा तु सखे पृष्टो वक्ष्याम्य् अहं त्वया <br>न ह्य् आत्मस्तव संयुक्तं वक्तव्यम् अनिमित्ततः </div>
<div class="sloka" id="30_sloka4"> <a href="30.htm#30_sloka4">4 </a> <br>saparvatavanām urvīṃ sasāgaravanām imām<br>pakṣanāḍyaikayā śakra tvāṃ caivātrāvalambinam<br>सपर्वतवनाम् उर्वीं ससागरवनाम् इमाम् <br>पक्षनाड्यैकया शक्र त्वां चैवात्रावलम्बिनम् </div>
<div class="sloka" id="30_sloka5"> <a href="30.htm#30_sloka5">5 </a> <br>sarvān saṃpiṇḍitān vāpi lokān sasthāṇu jaṅgamān<br>vaheyam apariśrānto viddhīdaṃ me mahad balam<br>सर्वान् संपिण्डितान् वापि लोकान् सस्थाणु जङ्गमान् <br>वहेयम् अपरिश्रान्तो विद्धीदं मे महद् बलम् </div>
<div class="sloka" id="30_sloka6"> <a href="30.htm#30_sloka6">6 </a> <br>[sūta]<br>ity uktavacanaṃ vīraṃ kirīṭī śrīmatāṃ varaḥ<br>āha śaunaka devendraḥ sarvabhūtahitaḥ prabhuḥ<br>[सूत] <br>इत्य् उक्तवचनं वीरं किरीटी श्रीमतां वरः <br>आह शुनक देवेन्द्रः सर्वभूतहितः प्रभुः </div>
<div class="sloka" id="30_sloka7"> <a href="30.htm#30_sloka7">7 </a> <br>pratigṛhyatām idānīṃ me sakhyam ānantyam uttamam<br>na kāryaṃ tava somena mama somaḥ pradīyatām<br>asmāṃs te hi prabādheyur yebhyo dadyād bhavān imam<br>प्रतिगृह्यताम् इदानीं मे सख्यम् आनन्त्यम् उत्तमम् <br>न कार्यं तव सोमेन मम सोमः प्रदीयताम् <br>अस्मांस् ते हि प्रबाधेयुर् येभ्यो दद्याद् भवान् इमम् </div>
<div class="sloka" id="30_sloka8"> <a href="30.htm#30_sloka8">8 </a> <br>[g]<br>kiṃ cit kāraṇam uddiśya somo 'yaṃ nīyate mayā<br>na dāsyāmi samādātuṃ somaṃ kasmai cid apy aham<br>[ग्] <br>किं चित् कारणम् उद्दिश्य सोमो 'यं नीयते मया <br>न दास्यामि समादातुं सोमं कस्मै चिद् अप्य् अहम् </div>
<div class="sloka" id="30_sloka9"> <a href="30.htm#30_sloka9">9 </a> <br>yatremaṃ tu sahasrākṣa nikṣipeyam ahaṃ svayam<br>tvam ādāya tatas tūrṇaṃ harethās tridaśeśvara<br>यत्रेमं तु सहस्राक्ष निक्षिपेयम् अहं स्वयम् <br>त्वम् आदाय ततस् तूर्णं हरेथास् त्रिदशेश्वर </div>
<div class="sloka" id="30_sloka10"> <a href="30.htm#30_sloka10">10 </a> <br>[ṣ]<br>vākyenānena tuṣṭo 'haṃ yat tvayoktam ihāṇḍaja<br>yad icchasi varaṃ mattas tadgṛhāṇa khagottama<br>[ष्] <br>वाक्येनानेन तुष्टो 'हं यत् त्वयोक्तम् इहाण्डज <br>यद् इच्छसि वरं मत्तस् तद्गृहाण खगोत्तम </div>
<div class="sloka" id="30_sloka11"> <a href="30.htm#30_sloka11">11 </a> <br>[s]<br>ity uktaḥ pratyuvācedaṃ kadrū putrān anusmaran<br>smṛtvā caivopadhi kṛtaṃ mātur dāsya nimittataḥ<br>[स्] <br>इत्य् उक्तः प्रत्युवाचेदं कद्रू पुत्रान् अनुस्मरन् <br>स्मृत्वा चैवोपधि कृतं मातुर् दास्य निमित्ततः </div>
<div class="sloka" id="30_sloka12"> <a href="30.htm#30_sloka12">12 </a> <br>īśo 'ham api sarvasya kariṣyāmi tu te 'rthitām<br>bhaveyur bhujagāḥ śakra mama bhakṣyā mahābalāḥ<br>ईशो 'हम् अपि सर्वस्य करिष्यामि तु ते 'र्थिताम् <br>भवेयुर् भुजगाः शक्र मम भक्ष्या महाबलाः </div>
<div class="sloka" id="30_sloka13"> <a href="30.htm#30_sloka13">13 </a> <br>tathety uktvānvagacchat taṃ tato dānava sūdanaḥ<br>hariṣyāmi vinikṣiptaṃ somam ity anubhāṣya tam<br>तथेत्य् उक्त्वान्वगच्छत् तं ततो दानव सूदनः <br>हरिष्यामि विनिक्षिप्तं सोमम् इत्य् अनुभाष्य तम् </div>
<div class="sloka" id="30_sloka14"> <a href="30.htm#30_sloka14">14 </a> <br>ājagāma tatas tūrṇaṃ suparṇo mātur antikam<br>atha sarpān uvācedaṃ sarvān paramahṛṣṭavat<br>आजगाम ततस् तूर्णं सुपर्णो मातुर् अन्तिकम् <br>अथ सर्पान् उवाचेदं सर्वान् परमहृष्टवत् </div>
<div class="sloka" id="30_sloka15"> <a href="30.htm#30_sloka15">15 </a> <br>idam ānītam amṛtaṃ nikṣepsyāmi kuśeṣu vaḥ<br>snātā maṅgalasaṃyuktās tataḥ prāśnīta pannagāḥ<br>इदम् आनीतम् अमृतं निक्षेप्स्यामि कुशेषु वः <br>स्नाता मङ्गलसंयुक्तास् ततः प्राश्नीत पन्नगाः </div>
<div class="sloka" id="30_sloka16"> <a href="30.htm#30_sloka16">16 </a> <br>adāsī caiva māteyam adya prabhṛti cāstu me<br>yathoktaṃ bhavatām etad vaco me pratipāditam<br>अदासी चैव मातेयम् अद्य प्रभृति चास्तु मे <br>यथोक्तं भवताम् एतद् वचो मे प्रतिपादितम् </div>
<div class="sloka" id="30_sloka17"> <a href="30.htm#30_sloka17">17 </a> <br>tataḥ snātuṃ gatāḥ sarpāḥ pratyuktvā taṃ tathety uta<br>śakro 'py amṛtam ākṣipya jagāma tridivaṃ punaḥ<br>ततः स्नातुं गताः सर्पाः प्रत्युक्त्वा तं तथेत्य् उत <br>शक्रो 'प्य् अमृतम् आक्षिप्य जगाम त्रिदिवं पुनः </div>
<div class="sloka" id="30_sloka18"> <a href="30.htm#30_sloka18">18 </a> <br>athāgatās tam uddeśaṃ sarpāḥ somārthinas tadā<br>snātāś ca kṛtajapyāś ca prahṛṣṭāḥ kṛtamaṅgalāḥ<br>अथागतास् तम् उद्देशं सर्पाः सोमार्थिनस् तदा <br>स्नाताश् च कृतजप्याश् च प्रहृष्टाः कृतमङ्गलाः </div>
<div class="sloka" id="30_sloka19"> <a href="30.htm#30_sloka19">19 </a> <br>tad vijñāya hṛtaṃ sarpāḥ pratimāyā kṛtaṃ ca tat<br>somasthānam idaṃ ceti darbhāṃs te lilihus tadā<br>तद् विज्ञाय हृतं सर्पाः प्रतिमाया कृतं च तत् <br>सोमस्थानम् इदं चेति दर्भांस् ते लिलिहुस् तदा </div>
<div class="sloka" id="30_sloka20"> <a href="30.htm#30_sloka20">20 </a> <br>tato dvaidhī kṛtā jihvā sarpāṇāṃ tena karmaṇā<br>abhavaṃś cāmṛtasparśād dharbhās te 'tha pavitriṇaḥ<br>ततो द्वैधी कृता जिह्वा सर्पाणां तेन कर्मणा <br>अभवंश् चामृतस्पर्शाद् धर्भास् ते 'थ पवित्रिणः </div>
<div class="sloka" id="30_sloka21"> <a href="30.htm#30_sloka21">21 </a> <br>tataḥ suparṇaḥ paramaprahṛṣṭavān; vihṛtya mātrā saha tatra kānane<br>bhujaṃgabhakṣaḥ paramārcitaḥ khagair; ahīna kīrtir vinatām anandayat<br>ततः सुपर्णः परमप्रहृष्टवान्; विहृत्य मात्रा सह तत्र कानने <br>भुजंगभक्षः परमार्चितः खगैर्; अहीन कीर्तिर् विनताम् अनन्दयत् </div></body></html>