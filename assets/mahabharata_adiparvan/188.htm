<html><body><div class="sloka" id="188_sloka1"> <a href="188.htm#188_sloka1">1 </a> <br>[vai]<br>tatas te pāṇḍavāḥ sarve pāñcālyaś ca mahāyaśāḥ<br>pratyutthāya mahātmānaṃ kṛṣṇaṃ dṛṣṭvābhyapūjayan<br>[वै] <br>ततस् ते पाण्डवाः सर्वे पाञ्चाल्यश् च महायशाः <br>प्रत्युत्थाय महात्मानं कृष्णं दृष्ट्वाभ्यपूजयन् </div>
<div class="sloka" id="188_sloka2"> <a href="188.htm#188_sloka2">2 </a> <br>pratinandya sa tān sarvan pṛṣṭvā kuśalam antataḥ<br>āsane kāñcane śubhre niṣasāda mahāmanāḥ<br>प्रतिनन्द्य स तान् सर्वन् पृष्ट्वा कुशलम् अन्ततः <br>आसने काञ्चने शुभ्रे निषसाद महामनाः </div>
<div class="sloka" id="188_sloka3"> <a href="188.htm#188_sloka3">3 </a> <br>anujñātās tu te sarve kṛṣṇenāmita tejasā<br>āsaneṣu mahārheṣu niṣedur dvipadāṃ varāḥ<br>अनुज्ञातास् तु ते सर्वे कृष्णेनामित तेजसा <br>आसनेषु महार्हेषु निषेदुर् द्विपदां वराः </div>
<div class="sloka" id="188_sloka4"> <a href="188.htm#188_sloka4">4 </a> <br>tato muhūrtān madhurāṃ vāṇīm uccārya pārṣataḥ<br>papraccha taṃ mahātmānaṃ draupady arthe viśāṃ patiḥ<br>ततो मुहूर्तान् मधुरां वाणीम् उच्चार्य पार्षतः <br>पप्रच्छ तं महात्मानं द्रुपद्य् अर्थे विशां पतिः </div>
<div class="sloka" id="188_sloka5"> <a href="188.htm#188_sloka5">5 </a> <br>katham ekā bahūnāṃ syān na ca syād dharmasaṃkaraḥ<br>etan no bhagavān sarvaṃ prabravītu yathātatham<br>कथम् एका बहूनां स्यान् न च स्याद् धर्मसंकरः <br>एतन् नो भगवान् सर्वं प्रब्रवीतु यथातथम् </div>
<div class="sloka" id="188_sloka6"> <a href="188.htm#188_sloka6">6 </a> <br>[vyāsa]<br>asmin dharme vipralambhe lokaveda virodhake<br>yasya yasya mataṃ yad yac chrotum icchāmi tasya tat<br>[व्यास] <br>अस्मिन् धर्मे विप्रलम्भे लोकवेद विरोधके <br>यस्य यस्य मतं यद् यच् छ्रोतुम् इच्छामि तस्य तत् </div>
<div class="sloka" id="188_sloka7"> <a href="188.htm#188_sloka7">7 </a> <br>[drupada]<br>adharmo 'yaṃ mama mato viruddho lokavedayoḥ<br>na hy ekā vidyate patnī bahūnāṃ dvijasattama<br>[द्रुपद] <br>अधर्मो 'यं मम मतो विरुद्धो लोकवेदयोः <br>न ह्य् एका विद्यते पत्नी बहूनां द्विजसत्तम </div>
<div class="sloka" id="188_sloka8"> <a href="188.htm#188_sloka8">8 </a> <br>na cāpy ācaritaḥ pūrvair ayaṃ dharmo mahātmabhiḥ<br>na ca dharmo 'py anekasthaś caritavyaḥ sanātanaḥ<br>न चाप्य् आचरितः पूर्वैर् अयं धर्मो महात्मभिः <br>न च धर्मो 'प्य् अनेकस्थश् चरितव्यः सनातनः </div>
<div class="sloka" id="188_sloka9"> <a href="188.htm#188_sloka9">9 </a> <br>ato nāhaṃ karomy evaṃ vyavasāyaṃ kriyāṃ prati<br>dharmasaṃdeha saṃdigdhaṃ pratibhāti hi mām idam<br>अतो नाहं करोम्य् एवं व्यवसायं क्रियां प्रति <br>धर्मसंदेह संदिग्धं प्रतिभाति हि माम् इदम् </div>
<div class="sloka" id="188_sloka10"> <a href="188.htm#188_sloka10">10 </a> <br>[dhṛ]<br>yavīyasaḥ kathaṃ bhāryāṃ jyeṣṭho bhrātā dvijarṣabha<br>brahman samabhivarteta sadvṛttaḥ saṃs tapodhana<br>[धृ] <br>यवीयसः कथं भार्यां ज्येष्ठो भ्राता द्विजर्षभ <br>ब्रह्मन् समभिवर्तेत सद्वृत्तः संस् तपोधन </div>
<div class="sloka" id="188_sloka11"> <a href="188.htm#188_sloka11">11 </a> <br>na tu dharmasya sūkṣmatvād gatiṃ vidmaḥ kathaṃ cana<br>adharmo dharma iti vā vyavasāyo na śakyate<br>न तु धर्मस्य सूक्ष्मत्वाद् गतिं विद्मः कथं चन <br>अधर्मो धर्म इति वा व्यवसायो न शक्यते </div>
<div class="sloka" id="188_sloka12"> <a href="188.htm#188_sloka12">12 </a> <br>kartum asmadvidhair brahmaṃs tato na vyavasāmy aham<br>pañcānāṃ mahiṣī kṛṣṇā bhavatv iti kathaṃ cana<br>कर्तुम् अस्मद्विधैर् ब्रह्मंस् ततो न व्यवसाम्य् अहम् <br>पञ्चानां महिषी कृष्णा भवत्व् इति कथं चन </div>
<div class="sloka" id="188_sloka13"> <a href="188.htm#188_sloka13">13 </a> <br>[y]<br>na me vāg anṛtaṃ prāha nādharme dhīyate matiḥ<br>vartate hi mano me 'tra naiṣo 'dharmaḥ kathaṃ cana<br>[य्] <br>न मे वाग् अनृतं प्राह नाधर्मे धीयते मतिः <br>वर्तते हि मनो मे 'त्र नैषो 'धर्मः कथं चन </div>
<div class="sloka" id="188_sloka14"> <a href="188.htm#188_sloka14">14 </a> <br>śrūyate hi purāṇe 'pi jaṭilā nāma gautamī<br>ṛṣīn adhyāsitavatī sapta dharmabhṛtāṃ vara<br>श्रूयते हि पुराणे 'पि जटिला नाम गुतमी <br>ऋषीन् अध्यासितवती सप्त धर्मभृतां वर </div>
<div class="sloka" id="188_sloka15"> <a href="188.htm#188_sloka15">15 </a> <br>guroś ca vacanaṃ prāhur dharmaṃ dharmajña sattama<br>gurūṇāṃ caiva sarveṣāṃ janitrī paramo guruḥ<br>गुरोश् च वचनं प्राहुर् धर्मं धर्मज्ञ सत्तम <br>गुरूणां चैव सर्वेषां जनित्री परमो गुरुः </div>
<div class="sloka" id="188_sloka16"> <a href="188.htm#188_sloka16">16 </a> <br>sā cāpy uktavatī vācaṃ bhaikṣavad bhujyatām iti<br>tasmād etad ahaṃ manye dharmaṃ dvija varottama<br>सा चाप्य् उक्तवती वाचं भैक्षवद् भुज्यताम् इति <br>तस्माद् एतद् अहं मन्ये धर्मं द्विज वरोत्तम </div>
<div class="sloka" id="188_sloka17"> <a href="188.htm#188_sloka17">17 </a> <br>[kuntī]<br>evam etad yathāhāyaṃ dharmacārī yudhiṣṭhiraḥ<br>anṛtān me bhayaṃ tīvraṃ mucyeyam anṛtāt katham<br>[कुन्ती] <br>एवम् एतद् यथाहायं धर्मचारी युधिष्ठिरः <br>अनृतान् मे भयं तीव्रं मुच्येयम् अनृतात् कथम् </div>
<div class="sloka" id="188_sloka18"> <a href="188.htm#188_sloka18">18 </a> <br>[vyāsa]<br>anṛtān mokṣyase bhadre dharmaś caiva sanātanaḥ<br>na tu vakṣyāmi sarveṣāṃ pāñcāla śṛṇu me svayam<br>[व्यास] <br>अनृतान् मोक्ष्यसे भद्रे धर्मश् चैव सनातनः <br>न तु वक्ष्यामि सर्वेषां पाञ्चाल शृणु मे स्वयम् </div>
<div class="sloka" id="188_sloka19"> <a href="188.htm#188_sloka19">19 </a> <br>yathāyaṃ vihito dharmo yataś cāyaṃ sanātanaḥ<br>yathā ca prāha kaunteyas tathā dharmo na saṃśayaḥ<br>यथायं विहितो धर्मो यतश् चायं सनातनः <br>यथा च प्राह कुन्तेयस् तथा धर्मो न संशयः </div>
<div class="sloka" id="188_sloka20"> <a href="188.htm#188_sloka20">20 </a> <br>[vai]<br>tata utthāya bhagavān vyāso dvaipāyanaḥ prabhuḥ<br>kare gṛhītvā rājānaṃ rājaveśma samāviśat<br>[वै] <br>तत उत्थाय भगवान् व्यासो द्वैपायनः प्रभुः <br>करे गृहीत्वा राजानं राजवेश्म समाविशत् </div>
<div class="sloka" id="188_sloka21"> <a href="188.htm#188_sloka21">21 </a> <br>pāṇḍavāś cāpi kuntī ca dhṛṣṭadyumnaś ca pārṣataḥ<br>vicetasas te tatraiva pratīkṣante sma tāv ubhau<br>पाण्डवाश् चापि कुन्ती च धृष्टद्युम्नश् च पार्षतः <br>विचेतसस् ते तत्रैव प्रतीक्षन्ते स्म ताव् उभु </div></body></html>