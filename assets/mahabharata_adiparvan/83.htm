<html><body><div class="sloka" id="83_sloka1"> <a href="83.htm#83_sloka1">1 </a> <br>[īndra]<br>sarvāṇi karmāṇi samāpya rājan; gṛhān parityajya vanaṃ gato 'si<br>tat tvāṃ pṛcchāmi nahuṣasya putra; kenāsi tulyas tapasā yayāte<br>[ीन्द्र] <br>सर्वाणि कर्माणि समाप्य राजन्; गृहान् परित्यज्य वनं गतो 'सि <br>तत् त्वां पृच्छामि नहुषस्य पुत्र; केनासि तुल्यस् तपसा ययाते </div>
<div class="sloka" id="83_sloka2"> <a href="83.htm#83_sloka2">2 </a> <br>[y]<br>nāhaṃ devamanuṣyeṣu na gandharvamaharṣiṣu<br>ātmanas tapasā tulyaṃ kaṃ cit paśyāmi vāsava<br>[य्] <br>नाहं देवमनुष्येषु न गन्धर्वमहर्षिषु <br>आत्मनस् तपसा तुल्यं कं चित् पश्यामि वासव </div>
<div class="sloka" id="83_sloka3"> <a href="83.htm#83_sloka3">3 </a> <br>[ī]<br>yadāvamaṃsthāḥ sadṛśaḥ śreyasaś ca; pāpīyasaś cāvidita prabhāvaḥ<br>tasmāl lokā antavantas taveme; kṣīṇe puṇye patitāsy adya rājan<br>[ी] <br>यदावमंस्थाः सदृशः श्रेयसश् च; पापीयसश् चाविदित प्रभावः <br>तस्माल् लोका अन्तवन्तस् तवेमे; क्षीणे पुण्ये पतितास्य् अद्य राजन् </div>
<div class="sloka" id="83_sloka4"> <a href="83.htm#83_sloka4">4 </a> <br>[y]<br>surarṣigandharvanarāvamānāt; kṣayaṃ gatā me yadi śakra lokāḥ<br>iccheyaṃ vai suralokād vihīnaḥ; satāṃ madhye patituṃ devarāja<br>[य्] <br>सुरर्षिगन्धर्वनरावमानात्; क्षयं गता मे यदि शक्र लोकाः <br>इच्छेयं वै सुरलोकाद् विहीनः; सतां मध्ये पतितुं देवराज </div>
<div class="sloka" id="83_sloka5"> <a href="83.htm#83_sloka5">5 </a> <br>[ī]<br>satāṃ sakāśe patitāsi rājaṃś; cyutaḥ pratiṣṭhāṃ yatra labdhāsi bhūyaḥ<br>evaṃ viditvā tu punar yayāte; na te 'vamānyāḥ sadṛśaḥ śreyasaś ca<br>[ी] <br>सतां सकाशे पतितासि राजंश्; च्युतः प्रतिष्ठां यत्र लब्धासि भूयः <br>एवं विदित्वा तु पुनर् ययाते; न ते 'वमान्याः सदृशः श्रेयसश् च </div>
<div class="sloka" id="83_sloka6"> <a href="83.htm#83_sloka6">6 </a> <br>[v]<br>tataḥ prahāyāmara rājajuṣṭān; puṇyāṁl lokān patamānaṃ yayātim<br>saṃprekṣya rājarṣivaro 'ṣṭakas tam; uvāca sad dharmavidhānagoptā<br>[व्] <br>ततः प्रहायामर राजजुष्टान्; पुण्याṁल् लोकान् पतमानं ययातिम् <br>संप्रेक्ष्य राजर्षिवरो 'ष्टकस् तम्; उवाच सद् धर्मविधानगोप्ता </div>
<div class="sloka" id="83_sloka7"> <a href="83.htm#83_sloka7">7 </a> <br>kas tvaṃ yuvā vāsavatulyarūpaḥ; svatejasā dīpyamāno yathāgniḥ<br>patasy udīrṇāmbudharāndha kārāt khāt; khecarāṇāṃ pravaro yathārkaḥ<br>कस् त्वं युवा वासवतुल्यरूपः; स्वतेजसा दीप्यमानो यथाग्निः <br>पतस्य् उदीर्णाम्बुधरान्ध कारात् खात्; खेचराणां प्रवरो यथार्कः </div>
<div class="sloka" id="83_sloka8"> <a href="83.htm#83_sloka8">8 </a> <br>dṛṣṭvā ca tvāṃ sūryapathāt patantaṃ; vaiśvānarārka dyutim aprameyam<br>kiṃ nu svid etat patatīti sarve; vitarkayantaḥ parimohitāḥ smaḥ<br>दृष्ट्वा च त्वां सूर्यपथात् पतन्तं; वैश्वानरार्क द्युतिम् अप्रमेयम् <br>किं नु स्विद् एतत् पततीति सर्वे; वितर्कयन्तः परिमोहिताः स्मः </div>
<div class="sloka" id="83_sloka9"> <a href="83.htm#83_sloka9">9 </a> <br>dṛṣṭvā ca tvāṃ viṣṭhitaṃ devamārge; śakrārka viṣṇupratima prabhāvam<br>abhyudgatās tvāṃ vayam adya sarve; tattvaṃ pāte tava jijñāsamānāḥ<br>दृष्ट्वा च त्वां विष्ठितं देवमार्गे; शक्रार्क विष्णुप्रतिम प्रभावम् <br>अभ्युद्गतास् त्वां वयम् अद्य सर्वे; तत्त्वं पाते तव जिज्ञासमानाः </div>
<div class="sloka" id="83_sloka10"> <a href="83.htm#83_sloka10">10 </a> <br>na cāpi tvāṃ dhṛṣṇumaḥ praṣṭum agre; na ca tvam asmān pṛcchasi ye vayaṃ smaḥ<br>tat tvāṃ pṛcchāmaḥ spṛhaṇīya rūpaṃ; kasya tvaṃ vā kiṃnimittaṃ tvam āgāḥ<br>न चापि त्वां धृष्णुमः प्रष्टुम् अग्रे; न च त्वम् अस्मान् पृच्छसि ये वयं स्मः <br>तत् त्वां पृच्छामः स्पृहणीय रूपं; कस्य त्वं वा किंनिमित्तं त्वम् आगाः </div>
<div class="sloka" id="83_sloka11"> <a href="83.htm#83_sloka11">11 </a> <br>bhayaṃ tu te vyetu viṣādamohau; tyajāśu devendra samānarūpa<br>tvāṃ vartamānaṃ hi satāṃ sakāśe; nālaṃ prasoḍhuṃ balahāpi śakraḥ<br>भयं तु ते व्येतु विषादमोहु; त्यजाशु देवेन्द्र समानरूप <br>त्वां वर्तमानं हि सतां सकाशे; नालं प्रसोढुं बलहापि शक्रः </div>
<div class="sloka" id="83_sloka12"> <a href="83.htm#83_sloka12">12 </a> <br>santaḥ pratiṣṭhā hi sukhacyutānāṃ; satāṃ sadaivāmara rājakalpa<br>te saṃgatāḥ sthavara jaṅgameśāḥ; pratiṣṭhitas tvaṃ sadṛśeṣu satsu<br>सन्तः प्रतिष्ठा हि सुखच्युतानां; सतां सदैवामर राजकल्प <br>ते संगताः स्थवर जङ्गमेशाः; प्रतिष्ठितस् त्वं सदृशेषु सत्सु </div></body></html>