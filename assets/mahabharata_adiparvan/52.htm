<html><body><div class="sloka" id="52_sloka1"> <a href="52.htm#52_sloka1">1 </a> <br>[ṣ]<br>ye sarpāḥ sarpasatre 'smin patitā havyavāhane<br>teṣāṃ nāmāni sarveṣāṃ śrotum icchāmi sūtaja</div>
<div class="sloka" id="52_sloka2"> <a href="52.htm#52_sloka2">2 </a> <br>[s]<br>sahasrāṇi bahūny asmin prayutāny arbudāni ca<br>na śakyaṃ parisaṃkhyātuṃ bahutvād vedavittama</div>
<div class="sloka" id="52_sloka3"> <a href="52.htm#52_sloka3">3 </a> <br>yathā smṛtitu nāmāni pannagānāṃ nibodha me<br>ucyamānāni mukhyānāṃ hutānāṃ jātavedasi</div>
<div class="sloka" id="52_sloka4"> <a href="52.htm#52_sloka4">4 </a> <br>vāsukeḥ kulajāṃs tāvat pradhānyena nibodha me<br>nīlaraktān sitān ghorān mahākāyān viṣolbaṇān</div>
<div class="sloka" id="52_sloka5"> <a href="52.htm#52_sloka5">5 </a> <br>koṭiko mānasaḥ pūrṇaḥ sahaḥ paulo halīsakaḥ<br>picchilaḥ koṇapaś cakraḥ koṇa vegaḥ prakālanaḥ</div>
<div class="sloka" id="52_sloka6"> <a href="52.htm#52_sloka6">6 </a> <br>hiraṇyavāhaḥ śaraṇaḥ kakṣakaḥ kāladantakaḥ<br>ete vāsukijā nāgāḥ praviṣṭā havyavāhanam</div>
<div class="sloka" id="52_sloka7"> <a href="52.htm#52_sloka7">7 </a> <br>takṣakasya kule jātān pravakṣyāmi nibodha tān<br>pucchaṇḍako maṇḍalakaḥ piṇḍa bhettā rabheṇakaḥ</div>
<div class="sloka" id="52_sloka8"> <a href="52.htm#52_sloka8">8 </a> <br>ucchikhaḥ suraso draṅgo balaheḍo virohaṇaḥ<br>śilī śala karo mūkaḥ sukumāraḥ pravepanaḥ</div>
<div class="sloka" id="52_sloka9"> <a href="52.htm#52_sloka9">9 </a> <br>mudgaraḥ śaśaromā ca sumanā vegavāhanaḥ<br>ete takṣakajā nāgāḥ praviṣṭā havyavāhanam</div>
<div class="sloka" id="52_sloka10"> <a href="52.htm#52_sloka10">10 </a> <br>pārāvataḥ pāriyātraḥ pāṇḍaro hariṇaḥ kṛśaḥ<br>vihaṃgaḥ śarabho modaḥ pramodaḥ saṃhatāṅgadaḥ</div>
<div class="sloka" id="52_sloka11"> <a href="52.htm#52_sloka11">11 </a> <br>airāvata kulād ete praiviṣṭā havyavāhanam<br>kauravya kulajān nāgāñ śṛṇu me dvijasattama</div>
<div class="sloka" id="52_sloka12"> <a href="52.htm#52_sloka12">12 </a> <br>aiṇḍilaḥ kuṇḍalo muṇḍo veṇi skandhaḥ kumārakaḥ<br>bāhukaḥ śṛṅgavegaś ca dhūrtakaḥ pātapātarau</div>
<div class="sloka" id="52_sloka13"> <a href="52.htm#52_sloka13">13 </a> <br>dhṛtarāṣṭra kule jātāñ śṛṇu nāgān yathātatham<br>kīrtyamānān mayā brahman vātavegān viṣolbaṇān</div>
<div class="sloka" id="52_sloka14"> <a href="52.htm#52_sloka14">14 </a> <br>śaṅkukarṇaḥ piṅgalakaḥ kuṭhāra mukhamecakau<br>pūrṇāṅgadaḥ pūrṇamukhaḥ prahasaḥ śakunir hariḥ</div>
<div class="sloka" id="52_sloka15"> <a href="52.htm#52_sloka15">15 </a> <br>āmāhaṭhaḥ komaṭhakaḥ śvasano mānavo vaṭaḥ<br>bhairavo muṇḍavedāṅgaḥ piśaṅgaś codra pāragaḥ</div>
<div class="sloka" id="52_sloka16"> <a href="52.htm#52_sloka16">16 </a> <br>ṛṣabho vegavān nāma piṇḍāraka mahāhanū<br>raktāṅgaḥ sarvasāraṅgaḥ samṛddhaḥ pāṭa rākṣasau</div>
<div class="sloka" id="52_sloka17"> <a href="52.htm#52_sloka17">17 </a> <br>varāhako vāraṇakaḥ sumitraś citravedakaḥ<br>parāśaras taruṇako maṇiskandhas tathāruṇiḥ</div>
<div class="sloka" id="52_sloka18"> <a href="52.htm#52_sloka18">18 </a> <br>iti nāgā mayā brahman kīrtitāḥ kīrtivardhanāḥ<br>pradhānyena bahutvāt tu na sarve parikīrtitāḥ</div>
<div class="sloka" id="52_sloka19"> <a href="52.htm#52_sloka19">19 </a> <br>eteṣāṃ putrapautrās tu prasavasya ca saṃtatiḥ<br>na śakyāḥ parisaṃkhyātuṃ ye dīptaṃ pāvakaṃ gatāḥ</div>
<div class="sloka" id="52_sloka20"> <a href="52.htm#52_sloka20">20 </a> <br>sapta śīrṣā dviśīrṣāś ca pañcaśīrṣās tathāpare<br>kālānalaviṣā ghorā hutāḥ śatasahasraśaḥ</div>
<div class="sloka" id="52_sloka21"> <a href="52.htm#52_sloka21">21 </a> <br>mahākāyā mahāvīryāḥ śailaśṛṅgasamucchrayāḥ<br>yojanāyāma vistārā dviyojanasamāyatāḥ</div></body></html>