<html><body><div class="sloka" id="15_sloka1"> <a href="15.htm#15_sloka1">1 </a> <br>[s]<br>etasminn eva kāle tu bhaginyau te tapodhana<br>apaśyatāṃ samāyāntam uccaiḥśravasam antikāt<br>[स्] <br>एतस्मिन्न् एव काले तु भगिन्यु ते तपोधन <br>अपश्यतां समायान्तम् उच्चैःश्रवसम् अन्तिकात् </div>
<div class="sloka" id="15_sloka2"> <a href="15.htm#15_sloka2">2 </a> <br>yaṃ taṃ devagaṇāḥ sarve hṛṣṭarūpā apūjayan<br>mathyamāne 'mṛte jātam aśvaratnam anuttamam<br>यं तं देवगणाः सर्वे हृष्टरूपा अपूजयन् <br>मथ्यमाने 'मृते जातम् अश्वरत्नम् अनुत्तमम् </div>
<div class="sloka" id="15_sloka3"> <a href="15.htm#15_sloka3">3 </a> <br>mahaughabalam aśvānām uttamaṃ javatāṃ varam<br>śrīmantam ajaraṃ divyaṃ sarvalakṣaṇalakṣitam<br>महुघबलम् अश्वानाम् उत्तमं जवतां वरम् <br>श्रीमन्तम् अजरं दिव्यं सर्वलक्षणलक्षितम् </div>
<div class="sloka" id="15_sloka4"> <a href="15.htm#15_sloka4">4 </a> <br>[ṣ]<br>kathaṃ tad amṛtaṃ devair mathitaṃ kva ca śaṃsa me<br>yatra jajñe mahāvīryaḥ so 'śvarājo mahādyutiḥ<br>[ष्] <br>कथं तद् अमृतं देवैर् मथितं क्व च शंस मे <br>यत्र जज्ञे महावीर्यः सो 'श्वराजो महाद्युतिः </div>
<div class="sloka" id="15_sloka5"> <a href="15.htm#15_sloka5">5 </a> <br>[s]<br>jvalantam acalaṃ meruṃ tejorāśim anuttamam<br>ākṣipantaṃ prabhāṃ bhānoḥ svaśṛṅgaiḥ kāñcanojjvalaiḥ<br>[स्] <br>ज्वलन्तम् अचलं मेरुं तेजोराशिम् अनुत्तमम् <br>आक्षिपन्तं प्रभां भानोः स्वशृङ्गैः काञ्चनोज्ज्वलैः </div>
<div class="sloka" id="15_sloka6"> <a href="15.htm#15_sloka6">6 </a> <br>kāñcanābharaṇaṃ citraṃ devagandharvasevitam<br>aprameyam anādhṛṣyam adharmabahulair janaiḥ<br>काञ्चनाभरणं चित्रं देवगन्धर्वसेवितम् <br>अप्रमेयम् अनाधृष्यम् अधर्मबहुलैर् जनैः </div>
<div class="sloka" id="15_sloka7"> <a href="15.htm#15_sloka7">7 </a> <br>vyālair ācaritaṃ ghorair divyauṣadhividīpitam<br>nākam āvṛtya tiṣṭhantam ucchrayeṇa mahāgirim<br>व्यालैर् आचरितं घोरैर् दिव्युषधिविदीपितम् <br>नाकम् आवृत्य तिष्ठन्तम् उच्छ्रयेण महागिरिम् </div>
<div class="sloka" id="15_sloka8"> <a href="15.htm#15_sloka8">8 </a> <br>agamyaṃ manasāpy anyair nadī vṛkṣasamanvitam<br>nānā patagasaṃghaiś ca nāditaṃ sumanoharaiḥ<br>अगम्यं मनसाप्य् अन्यैर् नदी वृक्षसमन्वितम् <br>नाना पतगसंघैश् च नादितं सुमनोहरैः </div>
<div class="sloka" id="15_sloka9"> <a href="15.htm#15_sloka9">9 </a> <br>tasya pṛṣṭham upāruhya bahuratnācitaṃ śubham<br>ananta kalpam udviddhaṃ surāḥ sarve mahaujasaḥ<br>तस्य पृष्ठम् उपारुह्य बहुरत्नाचितं शुभम् <br>अनन्त कल्पम् उद्विद्धं सुराः सर्वे महुजसः </div>
<div class="sloka" id="15_sloka10"> <a href="15.htm#15_sloka10">10 </a> <br>te mantrayitum ārabdhās tatrāsīnā divaukasaḥ<br>amṛtārthe samāgamya tapo niyamasaṃsthitāḥ<br>ते मन्त्रयितुम् आरब्धास् तत्रासीना दिवुकसः <br>अमृतार्थे समागम्य तपो नियमसंस्थिताः </div>
<div class="sloka" id="15_sloka11"> <a href="15.htm#15_sloka11">11 </a> <br>tatra nārāyaṇo devo brāhmaṇam idam abravīt<br>cintayatsu sureṣv evaṃ mantrayatsu ca sarvaśaḥ<br>तत्र नारायणो देवो ब्राह्मणम् इदम् अब्रवीत् <br>चिन्तयत्सु सुरेष्व् एवं मन्त्रयत्सु च सर्वशः </div>
<div class="sloka" id="15_sloka12"> <a href="15.htm#15_sloka12">12 </a> <br>devair asurasaṃghaiś ca mathyatāṃ kalaśodadhiḥ<br>bhaviṣyaty amṛtaṃ tatra mathyamāne mahodadhau<br>देवैर् असुरसंघैश् च मथ्यतां कलशोदधिः <br>भविष्यत्य् अमृतं तत्र मथ्यमाने महोदधु </div></body></html>