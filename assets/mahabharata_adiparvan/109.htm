<html><body><div class="sloka" id="109_sloka1"> <a href="109.htm#109_sloka1">1 </a> <br>[j]<br>kathito dhārtarāṣṭrāṇām ārṣaḥ saṃbhava uttamaḥ<br>amānuṣo mānuṣāṇāṃ bhavatā brahma vittama<br>[ज्] <br>कथितो धार्तराष्ट्राणाम् आर्षः संभव उत्तमः <br>अमानुषो मानुषाणां भवता ब्रह्म वित्तम </div>
<div class="sloka" id="109_sloka2"> <a href="109.htm#109_sloka2">2 </a> <br>nāmadheyāni cāpy eṣāṃ kathyamānāni bhāgaśaḥ<br>tvattaḥ śrutāni me brahman pāṇḍavānāṃ tu kīrtaya<br>नामधेयानि चाप्य् एषां कथ्यमानानि भागशः <br>त्वत्तः श्रुतानि मे ब्रह्मन् पाण्डवानां तु कीर्तय </div>
<div class="sloka" id="109_sloka3"> <a href="109.htm#109_sloka3">3 </a> <br>te hi sarve mahātmāno devarājaparākramāḥ<br>tvayaivāṃśāvataraṇe deva bhāgāḥ prakīrtitāḥ<br>ते हि सर्वे महात्मानो देवराजपराक्रमाः <br>त्वयैवांशावतरणे देव भागाः प्रकीर्तिताः </div>
<div class="sloka" id="109_sloka4"> <a href="109.htm#109_sloka4">4 </a> <br>tasmād icchāmy ahaṃ śrotum atimānuṣa karmaṇām<br>teṣām ājananaṃ sarvaṃ vaiśampāyana kīrtaya<br>तस्माद् इच्छाम्य् अहं श्रोतुम् अतिमानुष कर्मणाम् <br>तेषाम् आजननं सर्वं वैशम्पायन कीर्तय </div>
<div class="sloka" id="109_sloka5"> <a href="109.htm#109_sloka5">5 </a> <br>[v]<br>rājā pāṇḍur mahāraṇye mṛgavyālaniṣevite<br>vane maithuna kālasthaṃ dadarśa mṛgayūthapam<br>[व्] <br>राजा पाण्डुर् महारण्ये मृगव्यालनिषेविते <br>वने मैथुन कालस्थं ददर्श मृगयूथपम् </div>
<div class="sloka" id="109_sloka6"> <a href="109.htm#109_sloka6">6 </a> <br>tatas tāṃ ca mṛgīṃ taṃ ca rukmapuṅkhaiḥ supatribhiḥ<br>nirbibheda śarais tīkṣṇaiḥ pāṇḍuḥ pañcabhir āśugaiḥ<br>ततस् तां च मृगीं तं च रुक्मपुङ्खैः सुपत्रिभिः <br>निर्बिभेद शरैस् तीक्ष्णैः पाण्डुः पञ्चभिर् आशुगैः </div>
<div class="sloka" id="109_sloka7"> <a href="109.htm#109_sloka7">7 </a> <br>sa ca rājan mahātejā ṛṣiputras tapodhanaḥ<br>bhāryayā saha tejasvī mṛgarūpeṇa saṃgataḥ<br>स च राजन् महातेजा ऋषिपुत्रस् तपोधनः <br>भार्यया सह तेजस्वी मृगरूपेण संगतः </div>
<div class="sloka" id="109_sloka8"> <a href="109.htm#109_sloka8">8 </a> <br>saṃsaktas tu tayā mṛgyā mānuṣīm īrayan giram<br>kṣaṇena patito bhūmau vilalāpākulendriyaḥ<br>संसक्तस् तु तया मृग्या मानुषीम् ईरयन् गिरम् <br>क्षणेन पतितो भूमु विललापाकुलेन्द्रियः </div>
<div class="sloka" id="109_sloka9"> <a href="109.htm#109_sloka9">9 </a> <br>[mṛga]<br>kāmamanyuparītāpi buddhyaṅga rahitāpi ca<br>varjayanti nṛśaṃsāni pāpeṣv abhiratā narāḥ<br>[मृग] <br>काममन्युपरीतापि बुद्ध्यङ्ग रहितापि च <br>वर्जयन्ति नृशंसानि पापेष्व् अभिरता नराः </div>
<div class="sloka" id="109_sloka10"> <a href="109.htm#109_sloka10">10 </a> <br>na vidhiṃ grasate prajñā prajñāṃ tu grasate vidhiḥ<br>vidhiparyāgatān arthān prajñā na pratipadyate<br>न विधिं ग्रसते प्रज्ञा प्रज्ञां तु ग्रसते विधिः <br>विधिपर्यागतान् अर्थान् प्रज्ञा न प्रतिपद्यते </div>
<div class="sloka" id="109_sloka11"> <a href="109.htm#109_sloka11">11 </a> <br>śaśvad dharmātmanāṃ mukhye kule jātasya bhārata<br>kāmalobhābhibhūtasya kathaṃ te calitā matiḥ<br>शश्वद् धर्मात्मनां मुख्ये कुले जातस्य भारत <br>कामलोभाभिभूतस्य कथं ते चलिता मतिः </div>
<div class="sloka" id="109_sloka12"> <a href="109.htm#109_sloka12">12 </a> <br>[p]<br>śatrūṇāṃ yā vadhe vṛttiḥ sā mṛgāṇāṃ vadhe smṛtā<br>rājñāṃ mṛgana māṃ mohāt tvaṃ garhayitum arhasi<br>[प्] <br>शत्रूणां या वधे वृत्तिः सा मृगाणां वधे स्मृता <br>राज्ञां मृगन मां मोहात् त्वं गर्हयितुम् अर्हसि </div>
<div class="sloka" id="109_sloka13"> <a href="109.htm#109_sloka13">13 </a> <br>acchadmanāmāyayā ca mṛgāṇāṃ vadha iṣyate<br>sa eva dharmo rājñāṃ tu tad vidvān kiṃ nu garhase<br>अच्छद्मनामायया च मृगाणां वध इष्यते <br>स एव धर्मो राज्ञां तु तद् विद्वान् किं नु गर्हसे </div>
<div class="sloka" id="109_sloka14"> <a href="109.htm#109_sloka14">14 </a> <br>agastyaḥ satram āsīnaś cacāra mṛgayām ṛṣiḥ<br>āraṇyān sarvadaivatyān mṛgān prokṣya mahāvane<br>अगस्त्यः सत्रम् आसीनश् चचार मृगयाम् ऋषिः <br>आरण्यान् सर्वदैवत्यान् मृगान् प्रोक्ष्य महावने </div>
<div class="sloka" id="109_sloka15"> <a href="109.htm#109_sloka15">15 </a> <br>pramāṇa dṛṣṭadharmeṇa katham asmān vigarhase<br>agastyasyābhicāreṇa yuṣmākaṃ vai vapā hutā<br>प्रमाण दृष्टधर्मेण कथम् अस्मान् विगर्हसे <br>अगस्त्यस्याभिचारेण युष्माकं वै वपा हुता </div>
<div class="sloka" id="109_sloka16"> <a href="109.htm#109_sloka16">16 </a> <br>[mṛga]<br>na ripūn vai samuddiśya vimuñcanti purā śarān<br>randhra eṣāṃ viśeṣeṇa vadhakālaḥ praśasyate<br>[मृग] <br>न रिपून् वै समुद्दिश्य विमुञ्चन्ति पुरा शरान् <br>रन्ध्र एषां विशेषेण वधकालः प्रशस्यते </div>
<div class="sloka" id="109_sloka17"> <a href="109.htm#109_sloka17">17 </a> <br>[p]<br>pramattam apramattaṃ vā vivṛtaṃ ghnanti caujasā<br>upāyair iṣubhis tīkṣṇaiḥ kasmān mṛgavigarhase<br>[प्] <br>प्रमत्तम् अप्रमत्तं वा विवृतं घ्नन्ति चुजसा <br>उपायैर् इषुभिस् तीक्ष्णैः कस्मान् मृगविगर्हसे </div>
<div class="sloka" id="109_sloka18"> <a href="109.htm#109_sloka18">18 </a> <br>[m]<br>nāhaṃ ghnantaṃ mṛgān rājan vigarhe ātmakāraṇāt<br>maithunaṃ tu pratīkṣyaṃ me syāt tvayehānṛśaṃsataḥ<br>[म्] <br>नाहं घ्नन्तं मृगान् राजन् विगर्हे आत्मकारणात् <br>मैथुनं तु प्रतीक्ष्यं मे स्यात् त्वयेहानृशंसतः </div>
<div class="sloka" id="109_sloka19"> <a href="109.htm#109_sloka19">19 </a> <br>sarvabhūtahite kāle sarvabhūtepsite tathā<br>ko hi vidvān mṛgaṃ hanyāc carantaṃ maithunaṃ vane<br>puruṣārtha phalaṃ kāntaṃ yat tvayā vitathaṃ kṛtam<br>सर्वभूतहिते काले सर्वभूतेप्सिते तथा <br>को हि विद्वान् मृगं हन्याच् चरन्तं मैथुनं वने <br>पुरुषार्थ फलं कान्तं यत् त्वया वितथं कृतम् </div>
<div class="sloka" id="109_sloka20"> <a href="109.htm#109_sloka20">20 </a> <br>pauravāṇām ṛṣīṇāṃ ca teṣām akliṣṭakarmaṇām<br>vaṃśe jātasya kauravya nānurūpam idaṃ tava<br>पुरवाणाम् ऋषीणां च तेषाम् अक्लिष्टकर्मणाम् <br>वंशे जातस्य कुरव्य नानुरूपम् इदं तव </div>
<div class="sloka" id="109_sloka21"> <a href="109.htm#109_sloka21">21 </a> <br>nṛśaṃsaṃ karma sumahat sarvalokavigarhitam<br>asvargyam ayaśasyaṃ ca adharmiṣṭhaṃ ca bhārata<br>नृशंसं कर्म सुमहत् सर्वलोकविगर्हितम् <br>अस्वर्ग्यम् अयशस्यं च अधर्मिष्ठं च भारत </div>
<div class="sloka" id="109_sloka22"> <a href="109.htm#109_sloka22">22 </a> <br>strī bhogānāṃ viśeṣajñaḥ śāstradharmārthatattvavit<br>nārhas tvaṃ surasaṃkāśa kartum asvargyam īdṛśam<br>स्त्री भोगानां विशेषज्ञः शास्त्रधर्मार्थतत्त्ववित् <br>नार्हस् त्वं सुरसंकाश कर्तुम् अस्वर्ग्यम् ईदृशम् </div>
<div class="sloka" id="109_sloka23"> <a href="109.htm#109_sloka23">23 </a> <br>tvayā nṛśaṃsakartāraḥ pāpācārāś ca mānavāḥ<br>nigrāhyāḥ pārthivaśreṣṭha trivargaparivarjitāḥ<br>त्वया नृशंसकर्तारः पापाचाराश् च मानवाः <br>निग्राह्याः पार्थिवश्रेष्ठ त्रिवर्गपरिवर्जिताः </div>
<div class="sloka" id="109_sloka24"> <a href="109.htm#109_sloka24">24 </a> <br>kiṃ kṛtaṃ te naraśreṣṭha nighnato mām anāgasam<br>muniṃ mūlaphalāhāraṃ mṛgaveṣa dharaṃ nṛpa<br>vasamānam araṇyeṣu nityaṃ śama parāyaṇam<br>किं कृतं ते नरश्रेष्ठ निघ्नतो माम् अनागसम् <br>मुनिं मूलफलाहारं मृगवेष धरं नृप <br>वसमानम् अरण्येषु नित्यं शम परायणम् </div>
<div class="sloka" id="109_sloka25"> <a href="109.htm#109_sloka25">25 </a> <br>tvayāhaṃ hiṃsito yasmāt tasmāt tvām apy asaṃśayam<br>dvayor nṛśaṃsakartāram avaśaṃ kāmamohitam<br>jīvitāntakaro bhāva evam evāgamiṣyati<br>त्वयाहं हिंसितो यस्मात् तस्मात् त्वाम् अप्य् असंशयम् <br>द्वयोर् नृशंसकर्तारम् अवशं काममोहितम् <br>जीवितान्तकरो भाव एवम् एवागमिष्यति </div>
<div class="sloka" id="109_sloka26"> <a href="109.htm#109_sloka26">26 </a> <br>ahaṃ hi kiṃdamo nāma tapasāpratimo muniḥ<br>vyapatrapan manuṣyāṇāṃ mṛgyāṃ maithunam ācaram<br>अहं हि किंदमो नाम तपसाप्रतिमो मुनिः <br>व्यपत्रपन् मनुष्याणां मृग्यां मैथुनम् आचरम् </div>
<div class="sloka" id="109_sloka27"> <a href="109.htm#109_sloka27">27 </a> <br>mṛgo bhūtvā mṛgaiḥ sārdhaṃ carāmi gahane vane<br>na tu te brahmahatyeyaṃ bhaviṣyaty avijānataḥ<br>mṛgarūpadharaṃ hatvā mām evaṃ kāmamohitam<br>मृगो भूत्वा मृगैः सार्धं चरामि गहने वने <br>न तु ते ब्रह्महत्येयं भविष्यत्य् अविजानतः <br>मृगरूपधरं हत्वा माम् एवं काममोहितम् </div>
<div class="sloka" id="109_sloka28"> <a href="109.htm#109_sloka28">28 </a> <br>asya tu tvaṃ phalaṃ mūḍha prāpsyasīdṛśam eva hi<br>priyayā saha saṃvāsaṃ prāpya kāmavimohitaḥ<br>tvam apy asyām avasthāyāṃ pretalokaṃ gamiṣyasi<br>अस्य तु त्वं फलं मूढ प्राप्स्यसीदृशम् एव हि <br>प्रियया सह संवासं प्राप्य कामविमोहितः <br>त्वम् अप्य् अस्याम् अवस्थायां प्रेतलोकं गमिष्यसि </div>
<div class="sloka" id="109_sloka29"> <a href="109.htm#109_sloka29">29 </a> <br>antakāle ca saṃvāsaṃ yayā gantāsi kanyayā<br>pretarājavaśaṃ prāptaṃ sarvabhūtaduratyayam<br>bhaktyā matimatāṃ śreṣṭha saiva tvām anuyāsyati<br>अन्तकाले च संवासं यया गन्तासि कन्यया <br>प्रेतराजवशं प्राप्तं सर्वभूतदुरत्ययम् <br>भक्त्या मतिमतां श्रेष्ठ सैव त्वाम् अनुयास्यति </div>
<div class="sloka" id="109_sloka30"> <a href="109.htm#109_sloka30">30 </a> <br>vartamānaḥ sukhe duḥkhaṃ yathāhaṃ prāptitas tvayā<br>tathā sukhaṃ tvāṃ saṃprāptaṃ duḥkham abhyāgamiṣyati<br>वर्तमानः सुखे दुःखं यथाहं प्राप्तितस् त्वया <br>तथा सुखं त्वां संप्राप्तं दुःखम् अभ्यागमिष्यति </div></body></html>