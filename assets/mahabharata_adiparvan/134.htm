<html><body><div class="sloka" id="134_sloka1"> <a href="134.htm#134_sloka1">1 </a> <br>[vai]<br>tataḥ sarvāḥ prakṛtayo nagarād vāraṇāvatāt<br>sarvamaṅgala saṃyuktā yathāśāstram atandritāḥ<br>[वै] <br>ततः सर्वाः प्रकृतयो नगराद् वारणावतात् <br>सर्वमङ्गल संयुक्ता यथाशास्त्रम् अतन्द्रिताः </div>
<div class="sloka" id="134_sloka2"> <a href="134.htm#134_sloka2">2 </a> <br>śrutvāgatān pāṇḍuputrān nānā yānaiḥ sahasraśaḥ<br>abhijagmur naraśreṣṭhāñ śrutvaiva parayā mudā<br>श्रुत्वागतान् पाण्डुपुत्रान् नाना यानैः सहस्रशः <br>अभिजग्मुर् नरश्रेष्ठाञ् श्रुत्वैव परया मुदा </div>
<div class="sloka" id="134_sloka3"> <a href="134.htm#134_sloka3">3 </a> <br>te samāsādya kaunteyān vāraṇāvatakā janāḥ<br>kṛtvā jayāśiṣaḥ sarve parivāryopatasthire<br>ते समासाद्य कुन्तेयान् वारणावतका जनाः <br>कृत्वा जयाशिषः सर्वे परिवार्योपतस्थिरे </div>
<div class="sloka" id="134_sloka4"> <a href="134.htm#134_sloka4">4 </a> <br>tair vṛtaḥ puruṣavyāghro dharmarājo yudhiṣṭhiraḥ<br>vibabhau devasaṃkāśo vajrapāṇir ivāmaraiḥ<br>तैर् वृतः पुरुषव्याघ्रो धर्मराजो युधिष्ठिरः <br>विबभु देवसंकाशो वज्रपाणिर् इवामरैः </div>
<div class="sloka" id="134_sloka5"> <a href="134.htm#134_sloka5">5 </a> <br>satkṛtās te tu pauraiś ca paurān satkṛtya cānaghāḥ<br>alaṃkṛtaṃ janākīrṇaṃ viviśur vāraṇāvatam<br>सत्कृतास् ते तु पुरैश् च पुरान् सत्कृत्य चानघाः <br>अलंकृतं जनाकीर्णं विविशुर् वारणावतम् </div>
<div class="sloka" id="134_sloka6"> <a href="134.htm#134_sloka6">6 </a> <br>te praviśya puraṃ vīrās tūrṇaṃ jagmur atho gṛhān<br>brāhmaṇānāṃ mahīpāla ratānāṃ sveṣu karmasu<br>ते प्रविश्य पुरं वीरास् तूर्णं जग्मुर् अथो गृहान् <br>ब्राह्मणानां महीपाल रतानां स्वेषु कर्मसु </div>
<div class="sloka" id="134_sloka7"> <a href="134.htm#134_sloka7">7 </a> <br>nagarādhikṛtānāṃ ca gṛhāṇi rathināṃ tathā<br>upatasthur naraśreṣṭhā vaiśyaśūdra gṛhān api<br>नगराधिकृतानां च गृहाणि रथिनां तथा <br>उपतस्थुर् नरश्रेष्ठा वैश्यशूद्र गृहान् अपि </div>
<div class="sloka" id="134_sloka8"> <a href="134.htm#134_sloka8">8 </a> <br>arcitāś ca naraiḥ pauraiḥ pāṇḍavā bharatarṣabhāḥ<br>jagmur āvasathaṃ paścāt purocana puraskṛtāḥ<br>अर्चिताश् च नरैः पुरैः पाण्डवा भरतर्षभाः <br>जग्मुर् आवसथं पश्चात् पुरोचन पुरस्कृताः </div>
<div class="sloka" id="134_sloka9"> <a href="134.htm#134_sloka9">9 </a> <br>tebhyo bhakṣyānnapānāni śayanāni śubhāni ca<br>āsanāni ca mukhyāni pradadau sa purocanaḥ<br>तेभ्यो भक्ष्यान्नपानानि शयनानि शुभानि च <br>आसनानि च मुख्यानि प्रददु स पुरोचनः </div>
<div class="sloka" id="134_sloka10"> <a href="134.htm#134_sloka10">10 </a> <br>tatra te satkṛtās tena sumahārha paricchadāḥ<br>upāsyamānāḥ puruṣair ūṣuḥ puranivāsibhiḥ<br>तत्र ते सत्कृतास् तेन सुमहार्ह परिच्छदाः <br>उपास्यमानाः पुरुषैर् ऊषुः पुरनिवासिभिः </div>
<div class="sloka" id="134_sloka11"> <a href="134.htm#134_sloka11">11 </a> <br>daśarātroṣitānāṃ tu tatra teṣāṃ purocanaḥ<br>nivedayām āsa gṛhaṃ śivākhyam aśivaṃ tadā<br>दशरात्रोषितानां तु तत्र तेषां पुरोचनः <br>निवेदयाम् आस गृहं शिवाख्यम् अशिवं तदा </div>
<div class="sloka" id="134_sloka12"> <a href="134.htm#134_sloka12">12 </a> <br>tatra te puruṣavyāghrā viviśuḥ saparicchadāḥ<br>purocanasya vacanāt kailāsam iva guhyakāḥ<br>तत्र ते पुरुषव्याघ्रा विविशुः सपरिच्छदाः <br>पुरोचनस्य वचनात् कैलासम् इव गुह्यकाः </div>
<div class="sloka" id="134_sloka13"> <a href="134.htm#134_sloka13">13 </a> <br>tat tv agāram abhiprekṣya sarvadharmaviśāradaḥ<br>uvācāgneyam ity evaṃ bhīmasenaṃ yudhiṣṭhiraḥ<br>jighran somya vasā gandhaṃ sarpir jatu vimiśritam<br>तत् त्व् अगारम् अभिप्रेक्ष्य सर्वधर्मविशारदः <br>उवाचाग्नेयम् इत्य् एवं भीमसेनं युधिष्ठिरः <br>जिघ्रन् सोम्य वसा गन्धं सर्पिर् जतु विमिश्रितम् </div>
<div class="sloka" id="134_sloka14"> <a href="134.htm#134_sloka14">14 </a> <br>kṛtaṃ hi vyaktam āgneyam idaṃ veśma paraṃtapa<br>śaṇasarjarasaṃ vyaktam ānītaṃ gṛhakarmaṇi<br>muñja balvaja vaṃśādi dravyaṃ sarvaṃ ghṛtokṣitam<br>कृतं हि व्यक्तम् आग्नेयम् इदं वेश्म परंतप <br>शणसर्जरसं व्यक्तम् आनीतं गृहकर्मणि <br>मुञ्ज बल्वज वंशादि द्रव्यं सर्वं घृतोक्षितम् </div>
<div class="sloka" id="134_sloka15"> <a href="134.htm#134_sloka15">15 </a> <br>śilpibhiḥ sukṛtaṃ hy āptair vinītair veśma karmaṇi<br>viśvastaṃ mām ayaṃ pāpo dagdhakāmaḥ purocanaḥ<br>शिल्पिभिः सुकृतं ह्य् आप्तैर् विनीतैर् वेश्म कर्मणि <br>विश्वस्तं माम् अयं पापो दग्धकामः पुरोचनः </div>
<div class="sloka" id="134_sloka16"> <a href="134.htm#134_sloka16">16 </a> <br>imāṃ tu tāṃ mahābuddhir viduro dṛṣṭavāṃs tadā<br>imāṃ tu tāṃ mahābuddhir viduro dṛṣṭavān purā<br>इमां तु तां महाबुद्धिर् विदुरो दृष्टवांस् तदा <br>इमां तु तां महाबुद्धिर् विदुरो दृष्टवान् पुरा </div>
<div class="sloka" id="134_sloka17"> <a href="134.htm#134_sloka17">17 </a> <br>te vayaṃ bodhitās tena buddhavanto 'śivaṃ gṛham<br>ācāryaiḥ sukṛtaṃ gūḍhair duryodhana vaśānugaiḥ<br>ते वयं बोधितास् तेन बुद्धवन्तो 'शिवं गृहम् <br>आचार्यैः सुकृतं गूढैर् दुर्योधन वशानुगैः </div>
<div class="sloka" id="134_sloka18"> <a href="134.htm#134_sloka18">18 </a> <br>[bhm]<br>yad idaṃ gṛham āgneyaṃ vihitaṃ manyate bhavān<br>tatraiva sādhu gacchāmo yatra pūrvoṣitā vayam<br>[भ्म्] <br>यद् इदं गृहम् आग्नेयं विहितं मन्यते भवान् <br>तत्रैव साधु गच्छामो यत्र पूर्वोषिता वयम् </div>
<div class="sloka" id="134_sloka19"> <a href="134.htm#134_sloka19">19 </a> <br>[y]<br>iha yat tair nirākārair vastavyam iti rocaye<br>naṣṭair iva vicinvadbhir gatim iṣṭāṃ dhruvām itaḥ<br>[य्] <br>इह यत् तैर् निराकारैर् वस्तव्यम् इति रोचये <br>नष्टैर् इव विचिन्वद्भिर् गतिम् इष्टां ध्रुवाम् इतः </div>
<div class="sloka" id="134_sloka20"> <a href="134.htm#134_sloka20">20 </a> <br>yadi vindeta cākāram asmākaṃ hi purocanaḥ<br>śīghrakārī tato bhūtvā prasahyāpi daheta naḥ<br>यदि विन्देत चाकारम् अस्माकं हि पुरोचनः <br>शीघ्रकारी ततो भूत्वा प्रसह्यापि दहेत नः </div>
<div class="sloka" id="134_sloka21"> <a href="134.htm#134_sloka21">21 </a> <br>nāyaṃ bibhety upakrośād adharmād vā purocanaḥ<br>tathā hi vartate mandaḥ suyodhana mate sthitaḥ<br>नायं बिभेत्य् उपक्रोशाद् अधर्माद् वा पुरोचनः <br>तथा हि वर्तते मन्दः सुयोधन मते स्थितः </div>
<div class="sloka" id="134_sloka22"> <a href="134.htm#134_sloka22">22 </a> <br>api ceha pradagdheṣu bhīṣmo 'smāsu pitāmahaḥ<br>kopaṃ kuryāt kimarthaṃ vā kauravān kopayeta saḥ<br>dharma ity eva kupyeta tathānye kurupuṃgavāḥ<br>अपि चेह प्रदग्धेषु भीष्मो 'स्मासु पितामहः <br>कोपं कुर्यात् किमर्थं वा कुरवान् कोपयेत सः <br>धर्म इत्य् एव कुप्येत तथान्ये कुरुपुंगवाः </div>
<div class="sloka" id="134_sloka23"> <a href="134.htm#134_sloka23">23 </a> <br>vayaṃ tu yadi dāhasya bibhyataḥ pradravema hi<br>spaśair no ghātayet sārvān rājyalubdhaḥ suyodhanaḥ<br>वयं तु यदि दाहस्य बिभ्यतः प्रद्रवेम हि <br>स्पशैर् नो घातयेत् सार्वान् राज्यलुब्धः सुयोधनः </div>
<div class="sloka" id="134_sloka24"> <a href="134.htm#134_sloka24">24 </a> <br>apadasthān pade tiṣṭhann apakṣān pakṣasaṃsthitaḥ<br>hīnakośān mahākośaḥ prayogair ghātayed dhruvam<br>अपदस्थान् पदे तिष्ठन्न् अपक्षान् पक्षसंस्थितः <br>हीनकोशान् महाकोशः प्रयोगैर् घातयेद् ध्रुवम् </div>
<div class="sloka" id="134_sloka25"> <a href="134.htm#134_sloka25">25 </a> <br>tad asmābhir imaṃ pāpaṃ taṃ ca pāpaṃ suyodhanam<br>vañcayadbhir nivastavyaṃ channavāsaṃ kva cit kva cit<br>तद् अस्माभिर् इमं पापं तं च पापं सुयोधनम् <br>वञ्चयद्भिर् निवस्तव्यं छन्नवासं क्व चित् क्व चित् </div>
<div class="sloka" id="134_sloka26"> <a href="134.htm#134_sloka26">26 </a> <br>te vayaṃ mṛgayā śīlāś carāma vasudhām imām<br>tathā no viditā mārgā bhaviṣyanti palāyatām<br>ते वयं मृगया शीलाश् चराम वसुधाम् इमाम् <br>तथा नो विदिता मार्गा भविष्यन्ति पलायताम् </div>
<div class="sloka" id="134_sloka27"> <a href="134.htm#134_sloka27">27 </a> <br>bhaumaṃ ca bilam adyaiva karavāma susaṃvṛtam<br>gūḍhocchvasān na nas tatra hutāśaḥ saṃpradhakṣyati<br>भुमं च बिलम् अद्यैव करवाम सुसंवृतम् <br>गूढोच्छ्वसान् न नस् तत्र हुताशः संप्रधक्ष्यति </div></body></html>