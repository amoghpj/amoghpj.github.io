<html><body><div class="sloka" id="190_sloka1"> <a href="190.htm#190_sloka1">1 </a> <br>[drupada]<br>aśrutvaivaṃ vacanaṃ te maharṣe; mayā pūrvaṃ yātitaṃ kāryam etat<br>na vai śakyaṃ vihitasyāpayātuṃ; tad evedam upapannaṃ vidhānam<br>[द्रुपद] <br>अश्रुत्वैवं वचनं ते महर्षे; मया पूर्वं यातितं कार्यम् एतत् <br>न वै शक्यं विहितस्यापयातुं; तद् एवेदम् उपपन्नं विधानम् </div>
<div class="sloka" id="190_sloka2"> <a href="190.htm#190_sloka2">2 </a> <br>diṣṭasya granthir anivartanīyaḥ; svakarmaṇā vihitaṃ neha kiṃ cit<br>kṛtaṃ nimittaṃ hi varaika hetos; tad evedam upapannaṃ bahūnām<br>दिष्टस्य ग्रन्थिर् अनिवर्तनीयः; स्वकर्मणा विहितं नेह किं चित् <br>कृतं निमित्तं हि वरैक हेतोस्; तद् एवेदम् उपपन्नं बहूनाम् </div>
<div class="sloka" id="190_sloka3"> <a href="190.htm#190_sloka3">3 </a> <br>yathaiva kṛṣṇoktavatī purastān; naikān patīn me bhagavān dadātu<br>sa cāpy evaṃ varam ity abravīt tāṃ; devo hi veda paramaṃ yad atra<br>यथैव कृष्णोक्तवती पुरस्तान्; नैकान् पतीन् मे भगवान् ददातु <br>स चाप्य् एवं वरम् इत्य् अब्रवीत् तां; देवो हि वेद परमं यद् अत्र </div>
<div class="sloka" id="190_sloka4"> <a href="190.htm#190_sloka4">4 </a> <br>yadi vāyaṃ vihitaḥ śaṃkareṇa; dharmo 'dharmo vā nātra mamāparādhaḥ<br>gṛhṇantv ime vidhivat pāṇim asyā; yathopajoṣaṃ vihitaiṣāṃ hi kṛṣṇā<br>यदि वायं विहितः शंकरेण; धर्मो 'धर्मो वा नात्र ममापराधः <br>गृह्णन्त्व् इमे विधिवत् पाणिम् अस्या; यथोपजोषं विहितैषां हि कृष्णा </div>
<div class="sloka" id="190_sloka5"> <a href="190.htm#190_sloka5">5 </a> <br>[vai]<br>tato 'bravīd bhagavān dharmarājam; adya puṇyāham uta pāṇḍaveya<br>adya pauṣyaṃ yogam upaiti candramāḥ; pāṇiṃ kṛṣṇāyās tvaṃ gṛhāṇādya pūrvam<br>[वै] <br>ततो 'ब्रवीद् भगवान् धर्मराजम्; अद्य पुण्याहम् उत पाण्डवेय <br>अद्य पुष्यं योगम् उपैति चन्द्रमाः; पाणिं कृष्णायास् त्वं गृहाणाद्य पूर्वम् </div>
<div class="sloka" id="190_sloka6"> <a href="190.htm#190_sloka6">6 </a> <br>tato rājo yajñasenaḥ saputro; janyārtha yuktaṃ bahu tat tadagryam<br>samānayām āsa sutāṃ ca kṛṣṇām; āplāvya ratnair bahubhir vibhūṣya<br>ततो राजो यज्ञसेनः सपुत्रो; जन्यार्थ युक्तं बहु तत् तदग्र्यम् <br>समानयाम् आस सुतां च कृष्णाम्; आप्लाव्य रत्नैर् बहुभिर् विभूष्य </div>
<div class="sloka" id="190_sloka7"> <a href="190.htm#190_sloka7">7 </a> <br>tataḥ sarve suhṛdas tatra tasya; samājagmuḥ sacivā mantriṇaś ca<br>draṣṭuṃ vivāhaṃ paramapratītā; dvijāś ca paurāś ca yathā pradhānāḥ<br>ततः सर्वे सुहृदस् तत्र तस्य; समाजग्मुः सचिवा मन्त्रिणश् च <br>द्रष्टुं विवाहं परमप्रतीता; द्विजाश् च पुराश् च यथा प्रधानाः </div>
<div class="sloka" id="190_sloka8"> <a href="190.htm#190_sloka8">8 </a> <br>tat tasya veśmārthi janopaśobhitaṃ; vikīrṇapadmotpalabhūṣitājiram<br>mahārharatnaughavicitram ābabhau; divaṃ yathā nirmalatārakācitam<br>तत् तस्य वेश्मार्थि जनोपशोभितं; विकीर्णपद्मोत्पलभूषिताजिरम् <br>महार्हरत्नुघविचित्रम् आबभु; दिवं यथा निर्मलतारकाचितम् </div>
<div class="sloka" id="190_sloka9"> <a href="190.htm#190_sloka9">9 </a> <br>tatas tu te kauravarājaputrā; vibhūṣitāḥ kuṇḍalino yuvānaḥ<br>mahārhavastrā varacandanokṣitāḥ; kṛtābhiṣekāḥ kṛtamaṅgala kriyāḥ<br>ततस् तु ते कुरवराजपुत्रा; विभूषिताः कुण्डलिनो युवानः <br>महार्हवस्त्रा वरचन्दनोक्षिताः; कृताभिषेकाः कृतमङ्गल क्रियाः </div>
<div class="sloka" id="190_sloka10"> <a href="190.htm#190_sloka10">10 </a> <br>purohitenāgnisamānavarcasā; sahaiva dhaumyena yathāvidhi prabho<br>krameṇa sarve viviśuś ca tat sado; maharṣabhā goṣṭham ivābhinandinaḥ<br>पुरोहितेनाग्निसमानवर्चसा; सहैव धुम्येन यथाविधि प्रभो <br>क्रमेण सर्वे विविशुश् च तत् सदो; महर्षभा गोष्ठम् इवाभिनन्दिनः </div>
<div class="sloka" id="190_sloka11"> <a href="190.htm#190_sloka11">11 </a> <br>tataḥ samādhāya sa vedapārago; juhāva mantrair jvalitaṃ hutāśanam<br>yudhiṣṭhiraṃ cāpy upanīya mantravin; niyojayām āsa sahaiva kṛṣṇayā<br>ततः समाधाय स वेदपारगो; जुहाव मन्त्रैर् ज्वलितं हुताशनम् <br>युधिष्ठिरं चाप्य् उपनीय मन्त्रविन्; नियोजयाम् आस सहैव कृष्णया </div>
<div class="sloka" id="190_sloka12"> <a href="190.htm#190_sloka12">12 </a> <br>pradakṣiṇaṃ tau pragṛhītapāṇī; samānayām āsa sa vedapāragaḥ<br>tato 'bhyanujñāya tam ājiśobhinaṃ; purohito rājagṛhād viniryayau<br>प्रदक्षिणं तु प्रगृहीतपाणी; समानयाम् आस स वेदपारगः <br>ततो 'भ्यनुज्ञाय तम् आजिशोभिनं; पुरोहितो राजगृहाद् विनिर्ययु </div>
<div class="sloka" id="190_sloka13"> <a href="190.htm#190_sloka13">13 </a> <br>krameṇa cānena narādhipātmajā; varastriyās te jagṛhus tadā karam<br>ahany ahany uttamarūpadhāriṇo; mahārathāḥ kauravavaṃśavardhanāḥ<br>क्रमेण चानेन नराधिपात्मजा; वरस्त्रियास् ते जगृहुस् तदा करम् <br>अहन्य् अहन्य् उत्तमरूपधारिणो; महारथाः कुरववंशवर्धनाः </div>
<div class="sloka" id="190_sloka14"> <a href="190.htm#190_sloka14">14 </a> <br>idaṃ ca tatrādbhuta rūpam uttamaṃ; jagāda viprarṣir atītamānuṣam<br>mahānubhāvā kila sā sumadhyamā; babhūva kanyaiva gate gate 'hani<br>इदं च तत्राद्भुत रूपम् उत्तमं; जगाद विप्रर्षिर् अतीतमानुषम् <br>महानुभावा किल सा सुमध्यमा; बभूव कन्यैव गते गते 'हनि </div>
<div class="sloka" id="190_sloka15"> <a href="190.htm#190_sloka15">15 </a> <br>kṛte vivāhe drupado dhanaṃ dadau; mahārathebhyo bahurūpam uttamam<br>śataṃ rathānāṃ varahemabhūṣiṇāṃ; caturyujāṃ hemakhalīna mālinām<br>कृते विवाहे द्रुपदो धनं ददु; महारथेभ्यो बहुरूपम् उत्तमम् <br>शतं रथानां वरहेमभूषिणां; चतुर्युजां हेमखलीन मालिनाम् </div>
<div class="sloka" id="190_sloka16"> <a href="190.htm#190_sloka16">16 </a> <br>śataṃ gajānām abhipadminīṃ tathā; śataṃ girīṇām iva hemaśṛṅgiṇām<br>tathaiva dāsī śatam agryayauvanaṃ; mahārhaveṣābharaṇāmbara srajam<br>शतं गजानाम् अभिपद्मिनीं तथा; शतं गिरीणाम् इव हेमशृङ्गिणाम् <br>तथैव दासी शतम् अग्र्ययुवनं; महार्हवेषाभरणाम्बर स्रजम् </div>
<div class="sloka" id="190_sloka17"> <a href="190.htm#190_sloka17">17 </a> <br>pṛthak pṛthak caiva daśāyutānvitaṃ; dhanaṃ dadau saumakir agnisākṣikam<br>tathaiva vastrāṇi ca bhūṣaṇāni; prabhāvayuktāni mahādhanāni<br>पृथक् पृथक् चैव दशायुतान्वितं; धनं ददु सुमकिर् अग्निसाक्षिकम् <br>तथैव वस्त्राणि च भूषणानि; प्रभावयुक्तानि महाधनानि </div></body></html>