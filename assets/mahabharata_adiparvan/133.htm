<html><body><div class="sloka" id="133_sloka1"> <a href="133.htm#133_sloka1">1 </a> <br>[vai]<br>pāṇḍavās tu rathān yuktvā sadaśvair anilopamaiḥ<br>ārohamāṇā bhīṣmasya pādau jagṛhur ārtavat<br>[वै] <br>पाण्डवास् तु रथान् युक्त्वा सदश्वैर् अनिलोपमैः <br>आरोहमाणा भीष्मस्य पादु जगृहुर् आर्तवत् </div>
<div class="sloka" id="133_sloka2"> <a href="133.htm#133_sloka2">2 </a> <br>rājñaś ca dhṛtarāṣṭrasya droṇasya ca mahātmanaḥ<br>anyeṣāṃ caiva vṛddhānāṃ vidurasya kṛpasya ca<br>राज्ञश् च धृतराष्ट्रस्य द्रोणस्य च महात्मनः <br>अन्येषां चैव वृद्धानां विदुरस्य कृपस्य च </div>
<div class="sloka" id="133_sloka3"> <a href="133.htm#133_sloka3">3 </a> <br>evaṃ sarvān kurūn vṛddhān abhivādya yatavratāḥ<br>samāliṅgya samānāṃś ca balaiś cāpy abhivāditāḥ<br>एवं सर्वान् कुरून् वृद्धान् अभिवाद्य यतव्रताः <br>समालिङ्ग्य समानांश् च बलैश् चाप्य् अभिवादिताः </div>
<div class="sloka" id="133_sloka4"> <a href="133.htm#133_sloka4">4 </a> <br>sarvā mātṝs tathāpṛṣṭvā kṛtvā caiva pradakṣiṇam<br>sarvāḥ prakṛtayaś caiva prayayur vāraṇā vatam<br>सर्वा मातঘस् तथापृष्ट्वा कृत्वा चैव प्रदक्षिणम् <br>सर्वाः प्रकृतयश् चैव प्रययुर् वारणा वतम् </div>
<div class="sloka" id="133_sloka5"> <a href="133.htm#133_sloka5">5 </a> <br>viduraś ca mahāprājñas tathānye kurupuṃgavāḥ<br>paurāś ca puruṣavyāghrān anvayuḥ śokakarśitāḥ<br>विदुरश् च महाप्राज्ञस् तथान्ये कुरुपुंगवाः <br>पुराश् च पुरुषव्याघ्रान् अन्वयुः शोककर्शिताः </div>
<div class="sloka" id="133_sloka6"> <a href="133.htm#133_sloka6">6 </a> <br>tatra kec cid bruvanti sma brāhmaṇā nirbhayās tadā<br>śocamānāḥ pāṇḍuputrān atīva bharatarṣabha<br>तत्र केच् चिद् ब्रुवन्ति स्म ब्राह्मणा निर्भयास् तदा <br>शोचमानाः पाण्डुपुत्रान् अतीव भरतर्षभ </div>
<div class="sloka" id="133_sloka7"> <a href="133.htm#133_sloka7">7 </a> <br>viṣamaṃ paśyate rājā sarvathā tamasāvṛtaḥ<br>dhṛtarāṣṭraḥ sudurbuddhir na ca dharmaṃ prapaśyati<br>विषमं पश्यते राजा सर्वथा तमसावृतः <br>धृतराष्ट्रः सुदुर्बुद्धिर् न च धर्मं प्रपश्यति </div>
<div class="sloka" id="133_sloka8"> <a href="133.htm#133_sloka8">8 </a> <br>na hi pāpam apāpātmā rocayiṣyati pāṇḍavaḥ<br>bhīmo vā balināṃ śreṣṭhaḥ kaunteyo vā dhanaṃjayaḥ<br>kuta eva mahāprājñau mādrīputrau kariṣyataḥ<br>न हि पापम् अपापात्मा रोचयिष्यति पाण्डवः <br>भीमो वा बलिनां श्रेष्ठः कुन्तेयो वा धनंजयः <br>कुत एव महाप्राज्ञु माद्रीपुत्रु करिष्यतः </div>
<div class="sloka" id="133_sloka9"> <a href="133.htm#133_sloka9">9 </a> <br>tad rājyaṃ pitṛtaḥ prāptaṃ dhṛtarāṣṭro na mṛṣyate<br>adharmam akhilaṃ kiṃ nu bhīṣmo 'yam anumanyate<br>vivāsyamānān asthāne kauneyān bharatarṣabhān<br>तद् राज्यं पितृतः प्राप्तं धृतराष्ट्रो न मृष्यते <br>अधर्मम् अखिलं किं नु भीष्मो 'यम् अनुमन्यते <br>विवास्यमानान् अस्थाने कुनेयान् भरतर्षभान् </div>
<div class="sloka" id="133_sloka10"> <a href="133.htm#133_sloka10">10 </a> <br>piteva hi nṛpo 'smākam abhūc chāṃtanavaḥ purā<br>vicitravīryo rājarṣiḥ pāṇḍuś ca kurunandanaḥ<br>पितेव हि नृपो 'स्माकम् अभूच् छांतनवः पुरा <br>विचित्रवीर्यो राजर्षिः पाण्डुश् च कुरुनन्दनः </div>
<div class="sloka" id="133_sloka11"> <a href="133.htm#133_sloka11">11 </a> <br>sa tasmin puruṣavyāghre diṣṭa bhāvaṃ gate sati<br>rājaputrān imān bālān dhṛtarāṣṭro na mṛṣyate<br>स तस्मिन् पुरुषव्याघ्रे दिष्ट भावं गते सति <br>राजपुत्रान् इमान् बालान् धृतराष्ट्रो न मृष्यते </div>
<div class="sloka" id="133_sloka12"> <a href="133.htm#133_sloka12">12 </a> <br>vayam etad amṛṣyantaḥ sarva eva purottamāt<br>gṛhān vihāya gacchāmo yatra yāti yuthiṣṭhiraḥ<br>वयम् एतद् अमृष्यन्तः सर्व एव पुरोत्तमात् <br>गृहान् विहाय गच्छामो यत्र याति युथिष्ठिरः </div>
<div class="sloka" id="133_sloka13"> <a href="133.htm#133_sloka13">13 </a> <br>tāṃs tathā vādinaḥ paurān duḥkhitān duḥkhakarśitaḥ<br>uvāca paramaprīto dharmarājo yudhiṣṭhiraḥ<br>तांस् तथा वादिनः पुरान् दुःखितान् दुःखकर्शितः <br>उवाच परमप्रीतो धर्मराजो युधिष्ठिरः </div>
<div class="sloka" id="133_sloka14"> <a href="133.htm#133_sloka14">14 </a> <br>pitā mānyo guruḥ śreṣṭho yad āha pṛthivīpatiḥ<br>aśaṅkamānais tat kāryam asmābhir iti no vratam<br>पिता मान्यो गुरुः श्रेष्ठो यद् आह पृथिवीपतिः <br>अशङ्कमानैस् तत् कार्यम् अस्माभिर् इति नो व्रतम् </div>
<div class="sloka" id="133_sloka15"> <a href="133.htm#133_sloka15">15 </a> <br>bhavantaḥ suhṛdo 'smākam asmān kṛtvā pradakṣiṇam<br>āśīrbhir abhinandyāsmān nivartadhvaṃ yathā gṛham<br>भवन्तः सुहृदो 'स्माकम् अस्मान् कृत्वा प्रदक्षिणम् <br>आशीर्भिर् अभिनन्द्यास्मान् निवर्तध्वं यथा गृहम् </div>
<div class="sloka" id="133_sloka16"> <a href="133.htm#133_sloka16">16 </a> <br>yadā tu kāryam asmākaṃ bhavadbhir upapatsyate<br>tadā kariṣyatha mama priyāṇi ca hitāni ca<br>यदा तु कार्यम् अस्माकं भवद्भिर् उपपत्स्यते <br>तदा करिष्यथ मम प्रियाणि च हितानि च </div>
<div class="sloka" id="133_sloka17"> <a href="133.htm#133_sloka17">17 </a> <br>te tatheti pratijñāya kṛtvā caitān pradakṣiṇam<br>āśīrbhir abhinandyaināñ jagmur nagaram eva hi<br>ते तथेति प्रतिज्ञाय कृत्वा चैतान् प्रदक्षिणम् <br>आशीर्भिर् अभिनन्द्यैनाञ् जग्मुर् नगरम् एव हि </div>
<div class="sloka" id="133_sloka18"> <a href="133.htm#133_sloka18">18 </a> <br>paureṣu tu nivṛtteṣu viduraḥ sarvadharmavit<br>bodhayan pāṇḍavaśreṣṭham idaṃ vacanam abravīt<br>prājñaḥ prājñaṃ pralāpajñaḥ samyag dharmārthadarśivān<br>पुरेषु तु निवृत्तेषु विदुरः सर्वधर्मवित् <br>बोधयन् पाण्डवश्रेष्ठम् इदं वचनम् अब्रवीत् <br>प्राज्ञः प्राज्ञं प्रलापज्ञः सम्यग् धर्मार्थदर्शिवान् </div>
<div class="sloka" id="133_sloka19"> <a href="133.htm#133_sloka19">19 </a> <br>vijñāyedaṃ tathā kuryād āpadaṃ nistared yathā<br>alohaṃ niśitaṃ śastraṃ śarīraparikartanam<br>yo vetti na tam āghnanti pratighātavidaṃ dviṣaḥ<br>विज्ञायेदं तथा कुर्याद् आपदं निस्तरेद् यथा <br>अलोहं निशितं शस्त्रं शरीरपरिकर्तनम् <br>यो वेत्ति न तम् आघ्नन्ति प्रतिघातविदं द्विषः </div>
<div class="sloka" id="133_sloka20"> <a href="133.htm#133_sloka20">20 </a> <br>kakṣaghnaḥ śiśiraghnaś ca mahākakṣe bilaukasaḥ<br>na dahed iti cātmānaṃ yo rakṣati sa jīvati<br>कक्षघ्नः शिशिरघ्नश् च महाकक्षे बिलुकसः <br>न दहेद् इति चात्मानं यो रक्षति स जीवति </div>
<div class="sloka" id="133_sloka21"> <a href="133.htm#133_sloka21">21 </a> <br>nācakṣur vetti panthānaṃ nācakṣur vindate diśaḥ<br>नाचक्षुर् वेत्ति पन्थानं नाचक्षुर् विन्दते दिशः </div>
<div class="sloka" id="133_sloka22"> <a href="133.htm#133_sloka22">22 </a> <br>nādhṛtir bhūtim āpnoti budhyasvaivaṃ prabodhitaḥ<br>anāptair dattam ādatte naraḥ śastram alohajam<br>śvāvic charaṇam āsādya pramucyeta hutāśanāt<br>नाधृतिर् भूतिम् आप्नोति बुध्यस्वैवं प्रबोधितः <br>अनाप्तैर् दत्तम् आदत्ते नरः शस्त्रम् अलोहजम् <br>श्वाविच् छरणम् आसाद्य प्रमुच्येत हुताशनात् </div>
<div class="sloka" id="133_sloka23"> <a href="133.htm#133_sloka23">23 </a> <br>caran mārgān vijānāti nakṣatrair vindate diśaḥ<br>ātmanā cātmanaḥ pañca pīḍayan nānupīḍyate<br>चरन् मार्गान् विजानाति नक्षत्रैर् विन्दते दिशः <br>आत्मना चात्मनः पञ्च पीडयन् नानुपीड्यते </div>
<div class="sloka" id="133_sloka24"> <a href="133.htm#133_sloka24">24 </a> <br>anuśiṣṭvānugatvā ca kṛtvā caināṃ pradakṣiṇam<br>pāṇḍavān abhyanujñāya viduraḥ prayayau gṛhān<br>अनुशिष्ट्वानुगत्वा च कृत्वा चैनां प्रदक्षिणम् <br>पाण्डवान् अभ्यनुज्ञाय विदुरः प्रययु गृहान् </div>
<div class="sloka" id="133_sloka25"> <a href="133.htm#133_sloka25">25 </a> <br>nivṛtte vidure caiva bhīṣme paurajane gṛhān<br>ajātaśatrum āmantrya kuntī vacanam abravīt<br>निवृत्ते विदुरे चैव भीष्मे पुरजने गृहान् <br>अजातशत्रुम् आमन्त्र्य कुन्ती वचनम् अब्रवीत् </div>
<div class="sloka" id="133_sloka26"> <a href="133.htm#133_sloka26">26 </a> <br>kṣattā yad abravīd vākyaṃ janamadhye 'bruvann iva<br>tvayā ca tat tathety ukto jānīmo na ca tad vayam<br>क्षत्ता यद् अब्रवीद् वाक्यं जनमध्ये 'ब्रुवन्न् इव <br>त्वया च तत् तथेत्य् उक्तो जानीमो न च तद् वयम् </div>
<div class="sloka" id="133_sloka27"> <a href="133.htm#133_sloka27">27 </a> <br>yadi tac chakyam asmābhiḥ śrotuṃ na ca sadoṣavat<br>śrotum icchāmi tat sarvaṃ saṃvādaṃ tava tasya ca<br>यदि तच् छक्यम् अस्माभिः श्रोतुं न च सदोषवत् <br>श्रोतुम् इच्छामि तत् सर्वं संवादं तव तस्य च </div>
<div class="sloka" id="133_sloka28"> <a href="133.htm#133_sloka28">28 </a> <br>[y]<br>viṣād agneś ca boddhavyam iti māṃ viduro 'bravīt<br>panthāś ca vo nāviditaḥ kaś cit syād iti cābravīt<br>[य्] <br>विषाद् अग्नेश् च बोद्धव्यम् इति मां विदुरो 'ब्रवीत् <br>पन्थाश् च वो नाविदितः कश् चित् स्याद् इति चाब्रवीत् </div>
<div class="sloka" id="133_sloka29"> <a href="133.htm#133_sloka29">29 </a> <br>jitendriyaś ca vasudhāṃ prāpsyasīti ca mābravīt<br>vijñātam iti tat sarvam ity ukto viduro mayā<br>जितेन्द्रियश् च वसुधां प्राप्स्यसीति च माब्रवीत् <br>विज्ञातम् इति तत् सर्वम् इत्य् उक्तो विदुरो मया </div></body></html>