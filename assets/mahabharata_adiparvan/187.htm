<html><body><div class="sloka" id="187_sloka1"> <a href="187.htm#187_sloka1">1 </a> <br>[vai]<br>tata āhūya pāñcālyo rājaputraṃ yudhiṣṭhiram<br>parigraheṇa brāhmeṇa parigṛhya mahādyutiḥ<br>[वै] <br>तत आहूय पाञ्चाल्यो राजपुत्रं युधिष्ठिरम् <br>परिग्रहेण ब्राह्मेण परिगृह्य महाद्युतिः </div>
<div class="sloka" id="187_sloka2"> <a href="187.htm#187_sloka2">2 </a> <br>paryapṛcchad adīnātmā kuntīputraṃ suvarcasam<br>kathaṃ jānīma bhavataḥ kṣatriyān brāhmaṇān uta<br>पर्यपृच्छद् अदीनात्मा कुन्तीपुत्रं सुवर्चसम् <br>कथं जानीम भवतः क्षत्रियान् ब्राह्मणान् उत </div>
<div class="sloka" id="187_sloka3"> <a href="187.htm#187_sloka3">3 </a> <br>vaiśyān vā guṇasaṃpannān uta vā śūdrayonijān<br>māyām āsthāya vā siddhāṃś carataḥ sarvatodiśam<br>वैश्यान् वा गुणसंपन्नान् उत वा शूद्रयोनिजान् <br>मायाम् आस्थाय वा सिद्धांश् चरतः सर्वतोदिशम् </div>
<div class="sloka" id="187_sloka4"> <a href="187.htm#187_sloka4">4 </a> <br>kṛṣṇā hetor anuprāptān divaḥ saṃdarśanārthinaḥ<br>bravītu no bhavān satyaṃ saṃdeho hy atra no mahān<br>कृष्णा हेतोर् अनुप्राप्तान् दिवः संदर्शनार्थिनः <br>ब्रवीतु नो भवान् सत्यं संदेहो ह्य् अत्र नो महान् </div>
<div class="sloka" id="187_sloka5"> <a href="187.htm#187_sloka5">5 </a> <br>api naḥ saṃśayasyānte manastuṣṭir ihāviśet<br>api no bhāgadheyāni śubhāni syuḥ paraṃtapa<br>अपि नः संशयस्यान्ते मनस्तुष्टिर् इहाविशेत् <br>अपि नो भागधेयानि शुभानि स्युः परंतप </div>
<div class="sloka" id="187_sloka6"> <a href="187.htm#187_sloka6">6 </a> <br>kāmayā brūhi satyaṃ tvaṃ satyaṃ rājasu śobhate<br>iṣṭāpūrtena ca tathā vaktavyam anṛtaṃ na tu<br>कामया ब्रूहि सत्यं त्वं सत्यं राजसु शोभते <br>इष्टापूर्तेन च तथा वक्तव्यम् अनृतं न तु </div>
<div class="sloka" id="187_sloka7"> <a href="187.htm#187_sloka7">7 </a> <br>śrutvā hy amarasaṃkāśa tava vākyam ariṃdama<br>dhruvaṃ vivāha karaṇam āsthāsyāmi vidhānataḥ<br>श्रुत्वा ह्य् अमरसंकाश तव वाक्यम् अरिंदम <br>ध्रुवं विवाह करणम् आस्थास्यामि विधानतः </div>
<div class="sloka" id="187_sloka8"> <a href="187.htm#187_sloka8">8 </a> <br>[y]<br>mā rājan vimanā bhūs tvaṃ pāñcālya prītir astu te<br>īpsitas te dhruvaḥ kāmaḥ saṃvṛtto 'yam asaṃśayam<br>[य्] <br>मा राजन् विमना भूस् त्वं पाञ्चाल्य प्रीतिर् अस्तु ते <br>ईप्सितस् ते ध्रुवः कामः संवृत्तो 'यम् असंशयम् </div>
<div class="sloka" id="187_sloka9"> <a href="187.htm#187_sloka9">9 </a> <br>vayaṃ hi kṣatriyā rājan pāṇḍoḥ putrā mahātmanaḥ<br>jyeṣṭhaṃ māṃ viddhi kaunteyaṃ bhīmasenārjunāv imau<br>yābhyāṃ tava sutā rājan nirjitā rājasaṃsadi<br>वयं हि क्षत्रिया राजन् पाण्डोः पुत्रा महात्मनः <br>ज्येष्ठं मां विद्धि कुन्तेयं भीमसेनार्जुनाव् इमु <br>याभ्यां तव सुता राजन् निर्जिता राजसंसदि </div>
<div class="sloka" id="187_sloka10"> <a href="187.htm#187_sloka10">10 </a> <br>yamau tu tatra rājendra yatra kṛṣṇā pratiṣṭhitā<br>vyetu te mānasaṃ duḥkhaṃ kṣatriyāḥ smo nararṣabha<br>padminīva suteyaṃ te hradād anyaṃ hradaṃ gatā<br>यमु तु तत्र राजेन्द्र यत्र कृष्णा प्रतिष्ठिता <br>व्येतु ते मानसं दुःखं क्षत्रियाः स्मो नरर्षभ <br>पद्मिनीव सुतेयं ते ह्रदाद् अन्यं ह्रदं गता </div>
<div class="sloka" id="187_sloka11"> <a href="187.htm#187_sloka11">11 </a> <br>iti tathyaṃ mahārāja sarvam etad bravīmi te<br>bhavān hi gurur asmākaṃ paramaṃ ca parāyaṇam<br>इति तथ्यं महाराज सर्वम् एतद् ब्रवीमि ते <br>भवान् हि गुरुर् अस्माकं परमं च परायणम् </div>
<div class="sloka" id="187_sloka12"> <a href="187.htm#187_sloka12">12 </a> <br>[vai]<br>tataḥ sa drupado rājā harṣavyākula locanaḥ<br>prativaktuṃ tadā yuktaṃ nāśakat taṃ yudhiṣṭhiram<br>[वै] <br>ततः स द्रुपदो राजा हर्षव्याकुल लोचनः <br>प्रतिवक्तुं तदा युक्तं नाशकत् तं युधिष्ठिरम् </div>
<div class="sloka" id="187_sloka13"> <a href="187.htm#187_sloka13">13 </a> <br>yatnena tu sa taṃ harṣaṃ saṃnigṛhya paraṃtapaḥ<br>anurūpaṃ tato rājā pratyuvāca yudhiṣṭhiram<br>यत्नेन तु स तं हर्षं संनिगृह्य परंतपः <br>अनुरूपं ततो राजा प्रत्युवाच युधिष्ठिरम् </div>
<div class="sloka" id="187_sloka14"> <a href="187.htm#187_sloka14">14 </a> <br>papraccha cainaṃ dharmātmā yathā te pradrutāḥ purā<br>sa tasmai sarvam ācakhyāv ānupūrvyeṇa pāṇḍavaḥ<br>पप्रच्छ चैनं धर्मात्मा यथा ते प्रद्रुताः पुरा <br>स तस्मै सर्वम् आचख्याव् आनुपूर्व्येण पाण्डवः </div>
<div class="sloka" id="187_sloka15"> <a href="187.htm#187_sloka15">15 </a> <br>tac chrutvā drupado rājā kuntīputrasya bhāṣitam<br>vigarhayām āsa tadā dhṛtarāṣṭraṃ janeśvaram<br>तच् छ्रुत्वा द्रुपदो राजा कुन्तीपुत्रस्य भाषितम् <br>विगर्हयाम् आस तदा धृतराष्ट्रं जनेश्वरम् </div>
<div class="sloka" id="187_sloka16"> <a href="187.htm#187_sloka16">16 </a> <br>āśvāsayām āsa tadā dhṛtarāṣṭraṃ yudhiṣṭhiram<br>pratijajñe ca rājyāya drupado vadatāṃ varaḥ<br>आश्वासयाम् आस तदा धृतराष्ट्रं युधिष्ठिरम् <br>प्रतिजज्ञे च राज्याय द्रुपदो वदतां वरः </div>
<div class="sloka" id="187_sloka17"> <a href="187.htm#187_sloka17">17 </a> <br>tataḥ kuntī ca kṛṣṇā ca bhīmasenārjunāv api<br>yamau ca rājñā saṃdiṣṭau viviśur bhavanaṃ mahat<br>ततः कुन्ती च कृष्णा च भीमसेनार्जुनाव् अपि <br>यमु च राज्ञा संदिष्टु विविशुर् भवनं महत् </div>
<div class="sloka" id="187_sloka18"> <a href="187.htm#187_sloka18">18 </a> <br>tatra te nyavasan rājan yajñasenena pūjitāḥ<br>pratyāśvastāṃs tato rājā saha putrair uvāca tān<br>तत्र ते न्यवसन् राजन् यज्ञसेनेन पूजिताः <br>प्रत्याश्वस्तांस् ततो राजा सह पुत्रैर् उवाच तान् </div>
<div class="sloka" id="187_sloka19"> <a href="187.htm#187_sloka19">19 </a> <br>gṛhṇātu vidhivat pāṇim adyaiva kurunandanaḥ<br>puṇye 'hani mahābāhur arjunaḥ kurutāṃ kṣaṇam<br>गृह्णातु विधिवत् पाणिम् अद्यैव कुरुनन्दनः <br>पुण्ये 'हनि महाबाहुर् अर्जुनः कुरुतां क्षणम् </div>
<div class="sloka" id="187_sloka20"> <a href="187.htm#187_sloka20">20 </a> <br>tatas tam abravīd rājā dharmaputro yudhiṣṭhiraḥ<br>mamāpi dārasaṃbandhaḥ kāryas tāvad viśāṃ pate<br>ततस् तम् अब्रवीद् राजा धर्मपुत्रो युधिष्ठिरः <br>ममापि दारसंबन्धः कार्यस् तावद् विशां पते </div>
<div class="sloka" id="187_sloka21"> <a href="187.htm#187_sloka21">21 </a> <br>[drupada]<br>bhavān vā vidhivat pāṇiṃ gṛhṇātu duhitur mama<br>yasya vā manyase vīra tasya kṛṣṇām upādiśa<br>[द्रुपद] <br>भवान् वा विधिवत् पाणिं गृह्णातु दुहितुर् मम <br>यस्य वा मन्यसे वीर तस्य कृष्णाम् उपादिश </div>
<div class="sloka" id="187_sloka22"> <a href="187.htm#187_sloka22">22 </a> <br>[y]<br>sarveṣāṃ draupadī rājan mahiṣī no bhaviṣyati<br>evaṃ hi vyāhṛtaṃ pūrvaṃ mama mātrā viśāṃ pate<br>[य्] <br>सर्वेषां द्रुपदी राजन् महिषी नो भविष्यति <br>एवं हि व्याहृतं पूर्वं मम मात्रा विशां पते </div>
<div class="sloka" id="187_sloka23"> <a href="187.htm#187_sloka23">23 </a> <br>ahaṃ cāpy aniviṣṭo vai bhīmasenaś ca pāṇḍavaḥ<br>pārthena vijitā caiṣā ratnabhūtā ca te sutā<br>अहं चाप्य् अनिविष्टो वै भीमसेनश् च पाण्डवः <br>पार्थेन विजिता चैषा रत्नभूता च ते सुता </div>
<div class="sloka" id="187_sloka24"> <a href="187.htm#187_sloka24">24 </a> <br>eṣa naḥ samayo rājan ratnasya sahabhojanam<br>na ca taṃ hātum icchāmaḥ samayaṃ rājasattama<br>एष नः समयो राजन् रत्नस्य सहभोजनम् <br>न च तं हातुम् इच्छामः समयं राजसत्तम </div>
<div class="sloka" id="187_sloka25"> <a href="187.htm#187_sloka25">25 </a> <br>sarveṣāṃ dharmataḥ kṛṣṇā mahiṣī no bhaviṣyati<br>ānupūrvyeṇa sarveṣāṃ gṛhṇātu jvalane karam<br>सर्वेषां धर्मतः कृष्णा महिषी नो भविष्यति <br>आनुपूर्व्येण सर्वेषां गृह्णातु ज्वलने करम् </div>
<div class="sloka" id="187_sloka26"> <a href="187.htm#187_sloka26">26 </a> <br>[drupada]<br>ekasya bahvyo vihitā mahiṣyaḥ kurunandana<br>naikasyā bahavaḥ puṃso vidhīyante kadā cana<br>[द्रुपद] <br>एकस्य बह्व्यो विहिता महिष्यः कुरुनन्दन <br>नैकस्या बहवः पुंसो विधीयन्ते कदा चन </div>
<div class="sloka" id="187_sloka27"> <a href="187.htm#187_sloka27">27 </a> <br>lokaveda viruddhaṃ tvaṃ nādharmaṃ dhārmikaḥ śuciḥ<br>kartum arhasi kaunteya kasmāt te buddhir īdṛśī<br>लोकवेद विरुद्धं त्वं नाधर्मं धार्मिकः शुचिः <br>कर्तुम् अर्हसि कुन्तेय कस्मात् ते बुद्धिर् ईदृशी </div>
<div class="sloka" id="187_sloka28"> <a href="187.htm#187_sloka28">28 </a> <br>[y]<br>sūkṣmo dharmo mahārāja nāsya vidmo vayaṃ gatim<br>pūrveṣām ānupūrvyeṇa yātuṃ vartmānuyāmahe<br>[य्] <br>सूक्ष्मो धर्मो महाराज नास्य विद्मो वयं गतिम् <br>पूर्वेषाम् आनुपूर्व्येण यातुं वर्त्मानुयामहे </div>
<div class="sloka" id="187_sloka29"> <a href="187.htm#187_sloka29">29 </a> <br>na me vāg anṛtaṃ prāha nādharme dhīyate matiḥ<br>evaṃ caiva vadaty ambā mama caiva manogatam<br>न मे वाग् अनृतं प्राह नाधर्मे धीयते मतिः <br>एवं चैव वदत्य् अम्बा मम चैव मनोगतम् </div>
<div class="sloka" id="187_sloka30"> <a href="187.htm#187_sloka30">30 </a> <br>eṣa dharmo dhruvo rājaṃś carainam avicārayan<br>mā ca te 'tra viśaṅkā bhūt kathaṃ cid api pārthiva<br>एष धर्मो ध्रुवो राजंश् चरैनम् अविचारयन् <br>मा च ते 'त्र विशङ्का भूत् कथं चिद् अपि पार्थिव </div>
<div class="sloka" id="187_sloka31"> <a href="187.htm#187_sloka31">31 </a> <br>[drupada]<br>tvaṃ ca kuntī ca kaunteya dhṛṣṭadyumnaś ca me sutaḥ<br>kathayantv itikartavyaṃ śvaḥkāle karavāmahe<br>[द्रुपद] <br>त्वं च कुन्ती च कुन्तेय धृष्टद्युम्नश् च मे सुतः <br>कथयन्त्व् इतिकर्तव्यं श्वःकाले करवामहे </div></body></html>