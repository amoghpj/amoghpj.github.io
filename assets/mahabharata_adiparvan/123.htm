<html><body><div class="sloka" id="123_sloka1"> <a href="123.htm#123_sloka1">1 </a> <br>[vai]<br>arjunas tu paraṃ yatnam ātasthe guru pūjane<br>astre ca paramaṃ yogaṃ priyo droṇasya cābhavat<br>[वै] <br>अर्जुनस् तु परं यत्नम् आतस्थे गुरु पूजने <br>अस्त्रे च परमं योगं प्रियो द्रोणस्य चाभवत् </div>
<div class="sloka" id="123_sloka2"> <a href="123.htm#123_sloka2">2 </a> <br>droṇena tu tadāhūya rahasy ukto 'nnasādhakaḥ<br>andhakāre 'rjunāyānnaṃ na deyaṃ te kathaṃ cana<br>द्रोणेन तु तदाहूय रहस्य् उक्तो 'न्नसाधकः <br>अन्धकारे 'र्जुनायान्नं न देयं ते कथं चन </div>
<div class="sloka" id="123_sloka3"> <a href="123.htm#123_sloka3">3 </a> <br>tataḥ kadā cid bhuñjāne pravavau vāyur arjune<br>tena tatra pradīptaḥ sa dīpyamāno nivāpitaḥ<br>ततः कदा चिद् भुञ्जाने प्रववु वायुर् अर्जुने <br>तेन तत्र प्रदीप्तः स दीप्यमानो निवापितः </div>
<div class="sloka" id="123_sloka4"> <a href="123.htm#123_sloka4">4 </a> <br>bhuṅkta evārjuno bhaktaṃ na cāsyāsyād vyamuhyata<br>hastas tejasvino nityam annagrahaṇa kāraṇāt<br>tad abhyāsakṛtaṃ matvā rātrāv abhyasta pāṇḍavaḥ<br>भुङ्क्त एवार्जुनो भक्तं न चास्यास्याद् व्यमुह्यत <br>हस्तस् तेजस्विनो नित्यम् अन्नग्रहण कारणात् <br>तद् अभ्यासकृतं मत्वा रात्राव् अभ्यस्त पाण्डवः </div>
<div class="sloka" id="123_sloka5"> <a href="123.htm#123_sloka5">5 </a> <br>tasya jyātalanirghoṣaṃ droṇaḥ śuśrāva bhārata<br>upetya cainam utthāya pariṣvajyedam abravīt<br>तस्य ज्यातलनिर्घोषं द्रोणः शुश्राव भारत <br>उपेत्य चैनम् उत्थाय परिष्वज्येदम् अब्रवीत् </div>
<div class="sloka" id="123_sloka6"> <a href="123.htm#123_sloka6">6 </a> <br>prayatiṣye tathā kartuṃ yathā nānyo dhanurdharaḥ<br>tvatsamo bhavitā loke satyam etad bravīmi te<br>प्रयतिष्ये तथा कर्तुं यथा नान्यो धनुर्धरः <br>त्वत्समो भविता लोके सत्यम् एतद् ब्रवीमि ते </div>
<div class="sloka" id="123_sloka7"> <a href="123.htm#123_sloka7">7 </a> <br>tato droṇo 'rjunaṃ bhūyo ratheṣu ca gajeṣu ca<br>aśveṣu bhūmāv api ca raṇaśikṣām aśikṣayat<br>ततो द्रोणो 'र्जुनं भूयो रथेषु च गजेषु च <br>अश्वेषु भूमाव् अपि च रणशिक्षाम् अशिक्षयत् </div>
<div class="sloka" id="123_sloka8"> <a href="123.htm#123_sloka8">8 </a> <br>gadāyuddhe 'si caryāyāṃ tomaraprāsaśaktiṣu<br>droṇaḥ saṃkīrṇa yuddheṣu śikṣayām āsa pāṇḍavam<br>गदायुद्धे 'सि चर्यायां तोमरप्रासशक्तिषु <br>द्रोणः संकीर्ण युद्धेषु शिक्षयाम् आस पाण्डवम् </div>
<div class="sloka" id="123_sloka9"> <a href="123.htm#123_sloka9">9 </a> <br>tasya tat kauśalaṃ dṛṣṭvā dhanurveda jighṛkṣavaḥ<br>rājāno rājaputrāś ca samājagmuḥ sahasraśaḥ<br>तस्य तत् कुशलं दृष्ट्वा धनुर्वेद जिघृक्षवः <br>राजानो राजपुत्राश् च समाजग्मुः सहस्रशः </div>
<div class="sloka" id="123_sloka10"> <a href="123.htm#123_sloka10">10 </a> <br>tato niṣādarājasya hiraṇyadhanuṣaḥ sutaḥ<br>ekalabyo mahārāja droṇam abhyājagāma ha<br>ततो निषादराजस्य हिरण्यधनुषः सुतः <br>एकलब्यो महाराज द्रोणम् अभ्याजगाम ह </div>
<div class="sloka" id="123_sloka11"> <a href="123.htm#123_sloka11">11 </a> <br>na sa taṃ pratijagrāha naiṣādir iti cintayan<br>śiṣyaṃ dhanuṣi dharmajñas teṣām evānvavekṣayā<br>न स तं प्रतिजग्राह नैषादिर् इति चिन्तयन् <br>शिष्यं धनुषि धर्मज्ञस् तेषाम् एवान्ववेक्षया </div>
<div class="sloka" id="123_sloka12"> <a href="123.htm#123_sloka12">12 </a> <br>sa tu droṇasya śirasā pādau gṛhya paraṃtapaḥ<br>araṇyam anusaṃprāptaḥ kṛtvā droṇaṃ mahī mayam<br>स तु द्रोणस्य शिरसा पादु गृह्य परंतपः <br>अरण्यम् अनुसंप्राप्तः कृत्वा द्रोणं मही मयम् </div>
<div class="sloka" id="123_sloka13"> <a href="123.htm#123_sloka13">13 </a> <br>tasminn ācārya vṛttiṃ ca paramām āsthitas tadā<br>iṣvastre yogam ātasthe paraṃ niyamam āsthitaḥ<br>तस्मिन्न् आचार्य वृत्तिं च परमाम् आस्थितस् तदा <br>इष्वस्त्रे योगम् आतस्थे परं नियमम् आस्थितः </div>
<div class="sloka" id="123_sloka14"> <a href="123.htm#123_sloka14">14 </a> <br>parayā śraddhayā yukto yogena parameṇa ca<br>vimokṣādāna saṃdhāne laghutvaṃ param āpa saḥ<br>परया श्रद्धया युक्तो योगेन परमेण च <br>विमोक्षादान संधाने लघुत्वं परम् आप सः </div>
<div class="sloka" id="123_sloka15"> <a href="123.htm#123_sloka15">15 </a> <br>atha droṇābhyanujñātāḥ kadā cit kurupāṇḍavāḥ<br>rathair viniryayuḥ sarve mṛgayām arimardanāḥ<br>अथ द्रोणाभ्यनुज्ञाताः कदा चित् कुरुपाण्डवाः <br>रथैर् विनिर्ययुः सर्वे मृगयाम् अरिमर्दनाः </div>
<div class="sloka" id="123_sloka16"> <a href="123.htm#123_sloka16">16 </a> <br>tatropakaraṇaṃ gṛhya naraḥ kaś cid yadṛcchayā<br>rājann anujagāmaikaḥ śvānam ādāya pāṇḍavān<br>तत्रोपकरणं गृह्य नरः कश् चिद् यदृच्छया <br>राजन्न् अनुजगामैकः श्वानम् आदाय पाण्डवान् </div>
<div class="sloka" id="123_sloka17"> <a href="123.htm#123_sloka17">17 </a> <br>teṣāṃ vicaratāṃ tatra tat tat karma cikīrṣatām<br>śvā caran sa vane mūḍho naiṣādiṃ prati jagmivān<br>तेषां विचरतां तत्र तत् तत् कर्म चिकीर्षताम् <br>श्वा चरन् स वने मूढो नैषादिं प्रति जग्मिवान् </div>
<div class="sloka" id="123_sloka18"> <a href="123.htm#123_sloka18">18 </a> <br>sa kṛṣṇaṃ maladigdhāṅgaṃ kṛṣṇājinadharaṃ vane<br>naiṣādiṃ śvā samālakṣya bhaṣaṃs tasthau tad antike<br>स कृष्णं मलदिग्धाङ्गं कृष्णाजिनधरं वने <br>नैषादिं श्वा समालक्ष्य भषंस् तस्थु तद् अन्तिके </div>
<div class="sloka" id="123_sloka19"> <a href="123.htm#123_sloka19">19 </a> <br>tadā tasyātha bhaṣataḥ śunaḥ saptaśarān mukhe<br>lāghavaṃ darśayann astre mumoca yugapad yathā<br>तदा तस्याथ भषतः शुनः सप्तशरान् मुखे <br>लाघवं दर्शयन्न् अस्त्रे मुमोच युगपद् यथा </div>
<div class="sloka" id="123_sloka20"> <a href="123.htm#123_sloka20">20 </a> <br>sa tu śvā śarapūrṇāsyaḥ pāṇḍavān ājagāma ha<br>taṃ dṛṣṭvā pāṇḍavā vīrā vismayaṃ paramaṃ yayuḥ<br>स तु श्वा शरपूर्णास्यः पाण्डवान् आजगाम ह <br>तं दृष्ट्वा पाण्डवा वीरा विस्मयं परमं ययुः </div>
<div class="sloka" id="123_sloka21"> <a href="123.htm#123_sloka21">21 </a> <br>lāghavaṃ śabdavedhitvaṃ dṛṣṭvā tatparamaṃ tadā<br>prekṣya taṃ vrīḍitāś cāsan praśaśaṃsuś ca sarvaśaḥ<br>लाघवं शब्दवेधित्वं दृष्ट्वा तत्परमं तदा <br>प्रेक्ष्य तं व्रीडिताश् चासन् प्रशशंसुश् च सर्वशः </div>
<div class="sloka" id="123_sloka22"> <a href="123.htm#123_sloka22">22 </a> <br>taṃ tato 'nveṣamāṇās te vane vananivāsinam<br>dadṛśuḥ pāṇḍavā rājann asyantam aniśaṃ śarān<br>तं ततो 'न्वेषमाणास् ते वने वननिवासिनम् <br>ददृशुः पाण्डवा राजन्न् अस्यन्तम् अनिशं शरान् </div>
<div class="sloka" id="123_sloka23"> <a href="123.htm#123_sloka23">23 </a> <br>na cainam abhyajānaṃs te tadā vikṛtadarśanam<br>athainaṃ paripapracchuḥ ko bhavān kasya vety uta<br>न चैनम् अभ्यजानंस् ते तदा विकृतदर्शनम् <br>अथैनं परिपप्रच्छुः को भवान् कस्य वेत्य् उत </div>
<div class="sloka" id="123_sloka24"> <a href="123.htm#123_sloka24">24 </a> <br>[ekalavya]<br>niṣādādhipater vīrā hiraṇyadhanuṣaḥ sutam<br>droṇaśiṣyaṃ ca māṃ vittadhanurveda kṛtaśramam<br>[ेकलव्य] <br>निषादाधिपतेर् वीरा हिरण्यधनुषः सुतम् <br>द्रोणशिष्यं च मां वित्तधनुर्वेद कृतश्रमम् </div>
<div class="sloka" id="123_sloka25"> <a href="123.htm#123_sloka25">25 </a> <br>[vai]<br>te tam ājñāya tattvena punar āgamya pāṇḍavāḥ<br>yathāvṛttaṃ ca te sarvaṃ droṇāyācakhyur adbhutam<br>[वै] <br>ते तम् आज्ञाय तत्त्वेन पुनर् आगम्य पाण्डवाः <br>यथावृत्तं च ते सर्वं द्रोणायाचख्युर् अद्भुतम् </div>
<div class="sloka" id="123_sloka26"> <a href="123.htm#123_sloka26">26 </a> <br>kaunteyas tv arjuno rājann ekalavyam anusmaran<br>raho droṇaṃ samāgamya praṇayād idam abravīt<br>कुन्तेयस् त्व् अर्जुनो राजन्न् एकलव्यम् अनुस्मरन् <br>रहो द्रोणं समागम्य प्रणयाद् इदम् अब्रवीत् </div>
<div class="sloka" id="123_sloka27"> <a href="123.htm#123_sloka27">27 </a> <br>nanv ahaṃ parirabhyaikaḥ prītipūrvam idaṃ vacaḥ<br>bhavatokto na me śiṣyas tvad viśiṣṭo bhaviṣyati<br>नन्व् अहं परिरभ्यैकः प्रीतिपूर्वम् इदं वचः <br>भवतोक्तो न मे शिष्यस् त्वद् विशिष्टो भविष्यति </div>
<div class="sloka" id="123_sloka28"> <a href="123.htm#123_sloka28">28 </a> <br>atha kasmān madviśiṣṭo lokād api ca vīryavān<br>asty anyo bhavataḥ śiṣyo niṣādādhipateḥ sutaḥ<br>अथ कस्मान् मद्विशिष्टो लोकाद् अपि च वीर्यवान् <br>अस्त्य् अन्यो भवतः शिष्यो निषादाधिपतेः सुतः </div>
<div class="sloka" id="123_sloka29"> <a href="123.htm#123_sloka29">29 </a> <br>muhūrtam iva taṃ droṇaś cintayitvā viniścayam<br>savyasācinam ādāya naiṣādiṃ prati jagmivān<br>मुहूर्तम् इव तं द्रोणश् चिन्तयित्वा विनिश्चयम् <br>सव्यसाचिनम् आदाय नैषादिं प्रति जग्मिवान् </div>
<div class="sloka" id="123_sloka30"> <a href="123.htm#123_sloka30">30 </a> <br>dadarśa maladigdhāṅgaṃ jaṭilaṃ cīravāsasam<br>ekalavyaṃ dhanuṣpāṇim asyantam aniśaṃ śarān<br>ददर्श मलदिग्धाङ्गं जटिलं चीरवाससम् <br>एकलव्यं धनुष्पाणिम् अस्यन्तम् अनिशं शरान् </div>
<div class="sloka" id="123_sloka31"> <a href="123.htm#123_sloka31">31 </a> <br>ekalavyas tu taṃ dṛṣṭvā droṇam āyāntam antikāt<br>abhigamyopasaṃgṛhya jagāma śirasā mahīm<br>एकलव्यस् तु तं दृष्ट्वा द्रोणम् आयान्तम् अन्तिकात् <br>अभिगम्योपसंगृह्य जगाम शिरसा महीम् </div>
<div class="sloka" id="123_sloka32"> <a href="123.htm#123_sloka32">32 </a> <br>pūjayitvā tato droṇaṃ vidhivat sa niṣādajaḥ<br>nivedya śiṣyam ātmānaṃ tasthau prāñjalir agrataḥ<br>पूजयित्वा ततो द्रोणं विधिवत् स निषादजः <br>निवेद्य शिष्यम् आत्मानं तस्थु प्राञ्जलिर् अग्रतः </div>
<div class="sloka" id="123_sloka33"> <a href="123.htm#123_sloka33">33 </a> <br>tato droṇo 'bravīd rājann ekalavyam idaṃ vacaḥ<br>yadi śiṣyo 'si me tūrṇaṃ vetanaṃ saṃpradīyatām<br>ततो द्रोणो 'ब्रवीद् राजन्न् एकलव्यम् इदं वचः <br>यदि शिष्यो 'सि मे तूर्णं वेतनं संप्रदीयताम् </div>
<div class="sloka" id="123_sloka34"> <a href="123.htm#123_sloka34">34 </a> <br>ekalavyas tu tac chrutvā prīyamāṇo 'bravīd idam<br>kiṃ prayacchāmi bhagavann ājñāpayatu māṃ guruḥ<br>एकलव्यस् तु तच् छ्रुत्वा प्रीयमाणो 'ब्रवीद् इदम् <br>किं प्रयच्छामि भगवन्न् आज्ञापयतु मां गुरुः </div>
<div class="sloka" id="123_sloka35"> <a href="123.htm#123_sloka35">35 </a> <br>na hi kiṃ cid adeyaṃ me gurave brahmavittama<br>tam abravīt tvayāṅguṣṭho dakṣiṇo dīyatāṃ mama<br>न हि किं चिद् अदेयं मे गुरवे ब्रह्मवित्तम <br>तम् अब्रवीत् त्वयाङ्गुष्ठो दक्षिणो दीयतां मम </div>
<div class="sloka" id="123_sloka36"> <a href="123.htm#123_sloka36">36 </a> <br>ekalavyas tu tac chrutvā vaco droṇasya dāruṇam<br>pratijñām ātmano rakṣan satye ca nirataḥ sadā<br>एकलव्यस् तु तच् छ्रुत्वा वचो द्रोणस्य दारुणम् <br>प्रतिज्ञाम् आत्मनो रक्षन् सत्ये च निरतः सदा </div>
<div class="sloka" id="123_sloka37"> <a href="123.htm#123_sloka37">37 </a> <br>tathaiva hṛṣṭavadanas tathaivādīna mānasaḥ<br>chittvāvicārya taṃ prādād droṇāyāṅguṣṭham ātmanaḥ<br>तथैव हृष्टवदनस् तथैवादीन मानसः <br>छित्त्वाविचार्य तं प्रादाद् द्रोणायाङ्गुष्ठम् आत्मनः </div>
<div class="sloka" id="123_sloka38"> <a href="123.htm#123_sloka38">38 </a> <br>tataḥ paraṃ tu naiṣādir aṅgulībhir vyakarṣata<br>na tathā sa tu śīghro 'bhūd yathāpūrvaṃ narādhipa<br>ततः परं तु नैषादिर् अङ्गुलीभिर् व्यकर्षत <br>न तथा स तु शीघ्रो 'भूद् यथापूर्वं नराधिप </div>
<div class="sloka" id="123_sloka39"> <a href="123.htm#123_sloka39">39 </a> <br>tato 'rjunaḥ prītamanā babhūva vigatajvaraḥ<br>droṇaś ca satyavāg āsīn nānyo 'bhyabhavad arjunam<br>ततो 'र्जुनः प्रीतमना बभूव विगतज्वरः <br>द्रोणश् च सत्यवाग् आसीन् नान्यो 'भ्यभवद् अर्जुनम् </div>
<div class="sloka" id="123_sloka40"> <a href="123.htm#123_sloka40">40 </a> <br>droṇasya tu tadā śiṣyau gadā yogyāṃ viśeṣataḥ<br>duryodhanaś ca bhīmaś ca kurūṇām abhyagacchatām<br>द्रोणस्य तु तदा शिष्यु गदा योग्यां विशेषतः <br>दुर्योधनश् च भीमश् च कुरूणाम् अभ्यगच्छताम् </div>
<div class="sloka" id="123_sloka41"> <a href="123.htm#123_sloka41">41 </a> <br>aśvatthāmā rahasyeṣu sarveṣv abhyadhiko 'bhavat<br>tathāti puruṣān anyān sārukau yamajāv ubhau<br>yudhiṣṭhiro rathaśreṣṭhaḥ sarvatra tu dhanaṃjayaḥ<br>अश्वत्थामा रहस्येषु सर्वेष्व् अभ्यधिको 'भवत् <br>तथाति पुरुषान् अन्यान् सारुकु यमजाव् उभु <br>युधिष्ठिरो रथश्रेष्ठः सर्वत्र तु धनंजयः </div>
<div class="sloka" id="123_sloka42"> <a href="123.htm#123_sloka42">42 </a> <br>prasthitaḥ sāgarāntāyāṃ rathayūthapa yūthapaḥ<br>buddhiyogabalotsāhaiḥ sarvāstreṣu ca pāṇḍavaḥ<br>प्रस्थितः सागरान्तायां रथयूथप यूथपः <br>बुद्धियोगबलोत्साहैः सर्वास्त्रेषु च पाण्डवः </div>
<div class="sloka" id="123_sloka43"> <a href="123.htm#123_sloka43">43 </a> <br>astre gurv anurāge ca viśiṣṭo 'bhavad arjunaḥ<br>tulyeṣv astropadeśeṣu sauṣṭhavena ca vīryavān<br>ekaḥ sarvakumārāṇāṃ babhūvātiratho 'rjunaḥ<br>अस्त्रे गुर्व् अनुरागे च विशिष्टो 'भवद् अर्जुनः <br>तुल्येष्व् अस्त्रोपदेशेषु सुष्ठवेन च वीर्यवान् <br>एकः सर्वकुमाराणां बभूवातिरथो 'र्जुनः </div>
<div class="sloka" id="123_sloka44"> <a href="123.htm#123_sloka44">44 </a> <br>prāṇādhikaṃ bhīmasenaṃ kṛtavidyaṃ dhanaṃjayam<br>dhārtarāṣṭrā durātmāno nāmṛṣyanta narādhipa<br>प्राणाधिकं भीमसेनं कृतविद्यं धनंजयम् <br>धार्तराष्ट्रा दुरात्मानो नामृष्यन्त नराधिप </div>
<div class="sloka" id="123_sloka45"> <a href="123.htm#123_sloka45">45 </a> <br>tāṃs tu sarvān samānīya sarvavidyāsu niṣṭhitān<br>droṇaḥ praharaṇa jñāne jijñāsuḥ puruṣarṣabha<br>तांस् तु सर्वान् समानीय सर्वविद्यासु निष्ठितान् <br>द्रोणः प्रहरण ज्ञाने जिज्ञासुः पुरुषर्षभ </div>
<div class="sloka" id="123_sloka46"> <a href="123.htm#123_sloka46">46 </a> <br>kṛtrimaṃ bhāsam āropya vṛkṣāgre śilpibhiḥ kṛtam<br>avijñātaṃ kumārāṇāṃ lakṣyabhūtam upādiśat<br>कृत्रिमं भासम् आरोप्य वृक्षाग्रे शिल्पिभिः कृतम् <br>अविज्ञातं कुमाराणां लक्ष्यभूतम् उपादिशत् </div>
<div class="sloka" id="123_sloka47"> <a href="123.htm#123_sloka47">47 </a> <br>[droṇa]<br>śīghraṃ bhavantaḥ sarve vai dhanūṃṣy ādāya satvarāḥ<br>bhāsam etaṃ samuddiśya tiṣṭhantāṃ saṃhiteṣavaḥ<br>[द्रोण] <br>शीघ्रं भवन्तः सर्वे वै धनूंष्य् आदाय सत्वराः <br>भासम् एतं समुद्दिश्य तिष्ठन्तां संहितेषवः </div>
<div class="sloka" id="123_sloka48"> <a href="123.htm#123_sloka48">48 </a> <br>madvākyasamakālaṃ ca śiro 'sya vinipātyatām<br>ekaikaśo niyokṣyāmi tathā kuruta putrakāḥ<br>मद्वाक्यसमकालं च शिरो 'स्य विनिपात्यताम् <br>एकैकशो नियोक्ष्यामि तथा कुरुत पुत्रकाः </div>
<div class="sloka" id="123_sloka49"> <a href="123.htm#123_sloka49">49 </a> <br>[vai]<br>tato yudhiṣṭhiraṃ pūrvam uvācāṅgirasāṃ varaḥ<br>saṃdhatsva bāṇaṃ durdharṣaṃ madvākyānte vimuñca ca<br>[वै] <br>ततो युधिष्ठिरं पूर्वम् उवाचाङ्गिरसां वरः <br>संधत्स्व बाणं दुर्धर्षं मद्वाक्यान्ते विमुञ्च च </div>
<div class="sloka" id="123_sloka50"> <a href="123.htm#123_sloka50">50 </a> <br>tato yudhiṣṭhiraḥ pūrvaṃ dhanur gṛhya mahāravam<br>tasthau bhāsaṃ samuddiśya guruvākyapracoditaḥ<br>ततो युधिष्ठिरः पूर्वं धनुर् गृह्य महारवम् <br>तस्थु भासं समुद्दिश्य गुरुवाक्यप्रचोदितः </div>
<div class="sloka" id="123_sloka51"> <a href="123.htm#123_sloka51">51 </a> <br>tato vitatadhanvānaṃ droṇas taṃ kurunandanam<br>sa muhūrtād uvācedaṃ vacanaṃ bharatarṣabha<br>ततो विततधन्वानं द्रोणस् तं कुरुनन्दनम् <br>स मुहूर्ताद् उवाचेदं वचनं भरतर्षभ </div>
<div class="sloka" id="123_sloka52"> <a href="123.htm#123_sloka52">52 </a> <br>paśyasy enaṃ drumāgrasthaṃ bhāsaṃ naravarātmaja<br>paśyāmīty evam ācāryaṃ pratyuvāca yudhiṣṭhiraḥ<br>पश्यस्य् एनं द्रुमाग्रस्थं भासं नरवरात्मज <br>पश्यामीत्य् एवम् आचार्यं प्रत्युवाच युधिष्ठिरः </div>
<div class="sloka" id="123_sloka53"> <a href="123.htm#123_sloka53">53 </a> <br>sa muhūrtād iva punar droṇas taṃ pratyabhāṣata<br>atha vṛkṣam imaṃ māṃ vā bhrātṝn vāpi prapaśyasi<br>स मुहूर्ताद् इव पुनर् द्रोणस् तं प्रत्यभाषत <br>अथ वृक्षम् इमं मां वा भ्रातঘन् वापि प्रपश्यसि </div>
<div class="sloka" id="123_sloka54"> <a href="123.htm#123_sloka54">54 </a> <br>tam uvāca sa kaunteyaḥ paśyāmy enaṃ vanaspatim<br>bhavantaṃ ca tathā bhrātṝn bhāsaṃ ceti punaḥ punaḥ<br>तम् उवाच स कुन्तेयः पश्याम्य् एनं वनस्पतिम् <br>भवन्तं च तथा भ्रातঘन् भासं चेति पुनः पुनः </div>
<div class="sloka" id="123_sloka55"> <a href="123.htm#123_sloka55">55 </a> <br>tam uvācāpasarpeti droṇo 'prīta manā iva<br>naitac chakyaṃ tvayā veddhuṃ lakṣyam ity eva kutsayan<br>तम् उवाचापसर्पेति द्रोणो 'प्रीत मना इव <br>नैतच् छक्यं त्वया वेद्धुं लक्ष्यम् इत्य् एव कुत्सयन् </div>
<div class="sloka" id="123_sloka56"> <a href="123.htm#123_sloka56">56 </a> <br>tato duryodhanādīṃs tān dhārtarāṣṭrān mahāyaśāḥ<br>tenaiva kramayogena jijñāsuḥ paryapṛcchata<br>ततो दुर्योधनादींस् तान् धार्तराष्ट्रान् महायशाः <br>तेनैव क्रमयोगेन जिज्ञासुः पर्यपृच्छत </div>
<div class="sloka" id="123_sloka57"> <a href="123.htm#123_sloka57">57 </a> <br>anyāṃś ca śiṣyān bhīmādīn rājñaś caivānya deśajān<br>tathā ca sarve sarvaṃ tat paśyāma iti kutsitāḥ<br>अन्यांश् च शिष्यान् भीमादीन् राज्ञश् चैवान्य देशजान् <br>तथा च सर्वे सर्वं तत् पश्याम इति कुत्सिताः </div>
<div class="sloka" id="123_sloka58"> <a href="123.htm#123_sloka58">58 </a> <br>tato dhanaṃjayaṃ droṇaḥ smayamāno 'bhyabhāṣata<br>tvayedānīṃ prahartavyam etal lakṣyaṃ niśamyatām<br>ततो धनंजयं द्रोणः स्मयमानो 'भ्यभाषत <br>त्वयेदानीं प्रहर्तव्यम् एतल् लक्ष्यं निशम्यताम् </div>
<div class="sloka" id="123_sloka59"> <a href="123.htm#123_sloka59">59 </a> <br>madvākyasamakālaṃ te moktavyo 'tra bhavec charaḥ<br>vitatya kārmukaṃ putra tiṣṭha tāvan muhūrtakam<br>मद्वाक्यसमकालं ते मोक्तव्यो 'त्र भवेच् छरः <br>वितत्य कार्मुकं पुत्र तिष्ठ तावन् मुहूर्तकम् </div>
<div class="sloka" id="123_sloka60"> <a href="123.htm#123_sloka60">60 </a> <br>evam uktaḥ savyasācī maṇḍalīkṛtakārmukaḥ<br>tasthau lakṣyaṃ samuddiśyā guruvākyapracoditaḥ<br>एवम् उक्तः सव्यसाची मण्डलीकृतकार्मुकः <br>तस्थु लक्ष्यं समुद्दिश्या गुरुवाक्यप्रचोदितः </div>
<div class="sloka" id="123_sloka61"> <a href="123.htm#123_sloka61">61 </a> <br>muhūrtād iva taṃ droṇas tathaiva samabhāṣata<br>paśyasy enaṃ sthitaṃ bhāsaṃ drumaṃ mām api vety uta<br>मुहूर्ताद् इव तं द्रोणस् तथैव समभाषत <br>पश्यस्य् एनं स्थितं भासं द्रुमं माम् अपि वेत्य् उत </div>
<div class="sloka" id="123_sloka62"> <a href="123.htm#123_sloka62">62 </a> <br>paśyāmy enaṃ bhāsam iti droṇaṃ pārtho 'bhyabhāṣata<br>na tu vṛkṣaṃ bhavantaṃ vā paśyāmīti ca bhārata<br>पश्याम्य् एनं भासम् इति द्रोणं पार्थो 'भ्यभाषत <br>न तु वृक्षं भवन्तं वा पश्यामीति च भारत </div>
<div class="sloka" id="123_sloka63"> <a href="123.htm#123_sloka63">63 </a> <br>tataḥ prītamanā droṇo muhūrtād iva taṃ punaḥ<br>pratyabhāṣata durdharṣaḥ pāṇḍavānāṃ ratharṣabham<br>ततः प्रीतमना द्रोणो मुहूर्ताद् इव तं पुनः <br>प्रत्यभाषत दुर्धर्षः पाण्डवानां रथर्षभम् </div>
<div class="sloka" id="123_sloka64"> <a href="123.htm#123_sloka64">64 </a> <br>bhāsaṃ paśyasi yady enaṃ tathā brūhi punar vacaḥ<br>śiraḥ paśyāmi bhāsasya na gātram iti so 'bravīt<br>भासं पश्यसि यद्य् एनं तथा ब्रूहि पुनर् वचः <br>शिरः पश्यामि भासस्य न गात्रम् इति सो 'ब्रवीत् </div>
<div class="sloka" id="123_sloka65"> <a href="123.htm#123_sloka65">65 </a> <br>arjunenaivam uktas tu droṇo hṛṣṭatanū ruhaḥ<br>muñcasvety abravīt pārthaṃ sa mumocāvicārayan<br>अर्जुनेनैवम् उक्तस् तु द्रोणो हृष्टतनू रुहः <br>मुञ्चस्वेत्य् अब्रवीत् पार्थं स मुमोचाविचारयन् </div>
<div class="sloka" id="123_sloka66"> <a href="123.htm#123_sloka66">66 </a> <br>tatas tasya nagasthasya kṣureṇa niśitena ha<br>śira utkṛtya tarasā pātayām āsa pāṇḍavaḥ<br>ततस् तस्य नगस्थस्य क्षुरेण निशितेन ह <br>शिर उत्कृत्य तरसा पातयाम् आस पाण्डवः </div>
<div class="sloka" id="123_sloka67"> <a href="123.htm#123_sloka67">67 </a> <br>tasmin karmaṇi saṃsiddhe paryaśvajata phalgunam<br>mene ca drupadaṃ saṃkhye sānubandhaṃ parājitam<br>तस्मिन् कर्मणि संसिद्धे पर्यश्वजत फल्गुनम् <br>मेने च द्रुपदं संख्ये सानुबन्धं पराजितम् </div>
<div class="sloka" id="123_sloka68"> <a href="123.htm#123_sloka68">68 </a> <br>kasya cit tv atha kālasya saśiṣyo 'ṅgirasāṃ varaḥ<br>jagāma gaṅgām abhito majjituṃ bharatarṣabha<br>कस्य चित् त्व् अथ कालस्य सशिष्यो 'ङ्गिरसां वरः <br>जगाम गङ्गाम् अभितो मज्जितुं भरतर्षभ </div>
<div class="sloka" id="123_sloka69"> <a href="123.htm#123_sloka69">69 </a> <br>avagāḍham atho droṇaṃ salile salile caraḥ<br>grāho jagrāha balavāñ jaṅghānte kālacoditaḥ<br>अवगाढम् अथो द्रोणं सलिले सलिले चरः <br>ग्राहो जग्राह बलवाञ् जङ्घान्ते कालचोदितः </div>
<div class="sloka" id="123_sloka70"> <a href="123.htm#123_sloka70">70 </a> <br>sa samartho 'pi mokṣāya śiṣyān sarvān acodayat<br>grāhaṃ hatvā mokṣayadhvaṃ mām iti tvarayann iva<br>स समर्थो 'पि मोक्षाय शिष्यान् सर्वान् अचोदयत् <br>ग्राहं हत्वा मोक्षयध्वं माम् इति त्वरयन्न् इव </div>
<div class="sloka" id="123_sloka71"> <a href="123.htm#123_sloka71">71 </a> <br>tad vākyasamakālaṃ tu bībhatsur niśitaiḥ śaraiḥ<br>āvāpaiḥ pañcabhir grāhaṃ magnam ambhasy atāḍayat<br>itare tu visaṃmūḍhās tatra tatra prapedire<br>तद् वाक्यसमकालं तु बीभत्सुर् निशितैः शरैः <br>आवापैः पञ्चभिर् ग्राहं मग्नम् अम्भस्य् अताडयत् <br>इतरे तु विसंमूढास् तत्र तत्र प्रपेदिरे </div>
<div class="sloka" id="123_sloka72"> <a href="123.htm#123_sloka72">72 </a> <br>taṃ ca dṛṣṭvā kriyopetaṃ droṇo 'manyāta pāṇḍavam<br>viśiṣṭaṃ sarvaśiṣyebhyaḥ prītimāṃś cābhavat tadā<br>तं च दृष्ट्वा क्रियोपेतं द्रोणो 'मन्यात पाण्डवम् <br>विशिष्टं सर्वशिष्येभ्यः प्रीतिमांश् चाभवत् तदा </div>
<div class="sloka" id="123_sloka73"> <a href="123.htm#123_sloka73">73 </a> <br>sa pārtha bāṇair bahudhā khaṇḍaśaḥ parikalpitaḥ<br>grāhaḥ pañcatvam āpede jaṅghāṃ tyaktvā mahātmanaḥ<br>स पार्थ बाणैर् बहुधा खण्डशः परिकल्पितः <br>ग्राहः पञ्चत्वम् आपेदे जङ्घां त्यक्त्वा महात्मनः </div>
<div class="sloka" id="123_sloka74"> <a href="123.htm#123_sloka74">74 </a> <br>athābravīn mahātmānaṃ bhāradvājo mahāratham<br>gṛhāṇedaṃ mahābāho viśiṣṭam atidurdharam<br>astraṃ brahmaśiro nāma saprayoga nivartanam<br>अथाब्रवीन् महात्मानं भारद्वाजो महारथम् <br>गृहाणेदं महाबाहो विशिष्टम् अतिदुर्धरम् <br>अस्त्रं ब्रह्मशिरो नाम सप्रयोग निवर्तनम् </div>
<div class="sloka" id="123_sloka75"> <a href="123.htm#123_sloka75">75 </a> <br>na ca te mānuṣeṣv etat prayoktavyaṃ kathaṃ cana<br>jagad vinirdahed etad alpatejasi pātitam<br>न च ते मानुषेष्व् एतत् प्रयोक्तव्यं कथं चन <br>जगद् विनिर्दहेद् एतद् अल्पतेजसि पातितम् </div>
<div class="sloka" id="123_sloka76"> <a href="123.htm#123_sloka76">76 </a> <br>asāmānyam idaṃ tāta lokeṣv astraṃ nigadyate<br>tad dhārayethāḥ prayataḥ śṛṇu cedaṃ vaco mama<br>असामान्यम् इदं तात लोकेष्व् अस्त्रं निगद्यते <br>तद् धारयेथाः प्रयतः शृणु चेदं वचो मम </div>
<div class="sloka" id="123_sloka77"> <a href="123.htm#123_sloka77">77 </a> <br>bādhetāmānuṣaḥ śatrur yadā tvāṃ vīra kaś cana<br>tad vadhāya prayuñjīthās tadāstram idam āhave<br>बाधेतामानुषः शत्रुर् यदा त्वां वीर कश् चन <br>तद् वधाय प्रयुञ्जीथास् तदास्त्रम् इदम् आहवे </div></body></html>