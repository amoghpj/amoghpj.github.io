<html><body><div class="sloka" id="115_sloka1"> <a href="115.htm#115_sloka1">1 </a> <br>[v]<br>kuntīputreṣu jāteṣu dhṛtarāṣṭrātmajeṣu ca<br>madrarājasutā pāṇḍuṃ raho vacanam abravīt<br>[व्] <br>कुन्तीपुत्रेषु जातेषु धृतराष्ट्रात्मजेषु च <br>मद्रराजसुता पाण्डुं रहो वचनम् अब्रवीत् </div>
<div class="sloka" id="115_sloka2"> <a href="115.htm#115_sloka2">2 </a> <br>na me 'sti tvayi saṃtāpo viguṇe 'pi paraṃtapa<br>nāvaratve varārhāyāḥ sthitvā cānagha nityadā<br>न मे 'स्ति त्वयि संतापो विगुणे 'पि परंतप <br>नावरत्वे वरार्हायाः स्थित्वा चानघ नित्यदा </div>
<div class="sloka" id="115_sloka3"> <a href="115.htm#115_sloka3">3 </a> <br>gāndhāryāś caiva nṛpate jātaṃ putraśataṃ tathā<br>śrutvā na me tathā duḥkham abhavat kurunandana<br>गान्धार्याश् चैव नृपते जातं पुत्रशतं तथा <br>श्रुत्वा न मे तथा दुःखम् अभवत् कुरुनन्दन </div>
<div class="sloka" id="115_sloka4"> <a href="115.htm#115_sloka4">4 </a> <br>idaṃ tu me mahad duḥkhaṃ tulyatāyām aputratā<br>diṣṭyā tv idānīṃ bhartur me kuntyām apy asti saṃtatiḥ<br>इदं तु मे महद् दुःखं तुल्यतायाम् अपुत्रता <br>दिष्ट्या त्व् इदानीं भर्तुर् मे कुन्त्याम् अप्य् अस्ति संततिः </div>
<div class="sloka" id="115_sloka5"> <a href="115.htm#115_sloka5">5 </a> <br>yadi tv apatyasaṃtānaṃ kunti rājasutā mayi<br>kuryād anugraho me syāt tava cāpi hitaṃ bhavet<br>यदि त्व् अपत्यसंतानं कुन्ति राजसुता मयि <br>कुर्याद् अनुग्रहो मे स्यात् तव चापि हितं भवेत् </div>
<div class="sloka" id="115_sloka6"> <a href="115.htm#115_sloka6">6 </a> <br>stambho hi me sapatnītvād vaktuṃ kunti sutāṃ prati<br>yadi tu tvaṃ prasanno me svayam enāṃ pracodaya<br>स्तम्भो हि मे सपत्नीत्वाद् वक्तुं कुन्ति सुतां प्रति <br>यदि तु त्वं प्रसन्नो मे स्वयम् एनां प्रचोदय </div>
<div class="sloka" id="115_sloka7"> <a href="115.htm#115_sloka7">7 </a> <br>[p]<br>mamāpy eṣa sadā mādri hṛdy arthaḥ parivartate<br>na tu tvāṃ prasahe vaktum iṣṭāniṣṭa vivakṣayā<br>[प्] <br>ममाप्य् एष सदा माद्रि हृद्य् अर्थः परिवर्तते <br>न तु त्वां प्रसहे वक्तुम् इष्टानिष्ट विवक्षया </div>
<div class="sloka" id="115_sloka8"> <a href="115.htm#115_sloka8">8 </a> <br>tava tv idaṃ mataṃ jñātvā prayatiṣyāmy ataḥ param<br>manye dhruvaṃ mayoktā sā vaco me pratipatsyate<br>तव त्व् इदं मतं ज्ञात्वा प्रयतिष्याम्य् अतः परम् <br>मन्ये ध्रुवं मयोक्ता सा वचो मे प्रतिपत्स्यते </div>
<div class="sloka" id="115_sloka9"> <a href="115.htm#115_sloka9">9 </a> <br>[v]<br>tataḥ kuntīṃ punaḥ pāṇḍur vivikta idam abravīt<br>kulasya mama saṃtānaṃ lokasya ca kuru priyam<br>[व्] <br>ततः कुन्तीं पुनः पाण्डुर् विविक्त इदम् अब्रवीत् <br>कुलस्य मम संतानं लोकस्य च कुरु प्रियम् </div>
<div class="sloka" id="115_sloka10"> <a href="115.htm#115_sloka10">10 </a> <br>mama cāpiṇḍa nāśāya pūrveṣām api cātmanaḥ<br>matpriyārthaṃ ca kalyāṇi kuru kalyāṇam uttamam<br>मम चापिण्ड नाशाय पूर्वेषाम् अपि चात्मनः <br>मत्प्रियार्थं च कल्याणि कुरु कल्याणम् उत्तमम् </div>
<div class="sloka" id="115_sloka11"> <a href="115.htm#115_sloka11">11 </a> <br>yaśaso 'rthāya caiva tvaṃ kuru karma suduṣkaram<br>prāpyādhipatyam indreṇa yajñair iṣṭaṃ yaśo'rthinā<br>यशसो 'र्थाय चैव त्वं कुरु कर्म सुदुष्करम् <br>प्राप्याधिपत्यम् इन्द्रेण यज्ञैर् इष्टं यशो'र्थिना </div>
<div class="sloka" id="115_sloka12"> <a href="115.htm#115_sloka12">12 </a> <br>tathā mantravido viprās tapas taptvā suduṣkaram<br>gurūn abhyupagacchanti yaśaso 'rthāya bhāmini<br>तथा मन्त्रविदो विप्रास् तपस् तप्त्वा सुदुष्करम् <br>गुरून् अभ्युपगच्छन्ति यशसो 'र्थाय भामिनि </div>
<div class="sloka" id="115_sloka13"> <a href="115.htm#115_sloka13">13 </a> <br>tathā rājarṣayaḥ sarve brāhmaṇāś ca tapodhanāḥ<br>cakrur uccāvacaṃ karma yaśaso 'rthāya duṣkaram<br>तथा राजर्षयः सर्वे ब्राह्मणाश् च तपोधनाः <br>चक्रुर् उच्चावचं कर्म यशसो 'र्थाय दुष्करम् </div>
<div class="sloka" id="115_sloka14"> <a href="115.htm#115_sloka14">14 </a> <br>sā tvaṃ mādrīṃ plaveneva tārayemām anindite<br>apatyasaṃvibhāgena parāṃ kīrtim avāpnuhi<br>सा त्वं माद्रीं प्लवेनेव तारयेमाम् अनिन्दिते <br>अपत्यसंविभागेन परां कीर्तिम् अवाप्नुहि </div>
<div class="sloka" id="115_sloka15"> <a href="115.htm#115_sloka15">15 </a> <br>evam uktābravīn mādrīṃ sakṛc cintaya daivatam<br>tasmāt te bhavitāpatyam anurūpam asaṃśayam<br>एवम् उक्ताब्रवीन् माद्रीं सकृच् चिन्तय दैवतम् <br>तस्मात् ते भवितापत्यम् अनुरूपम् असंशयम् </div>
<div class="sloka" id="115_sloka16"> <a href="115.htm#115_sloka16">16 </a> <br>tato mādrī vicāryaiva jagāma manasāśvinau<br>tāv āgamya sutau tasyāṃ janayām āsatur yamau<br>ततो माद्री विचार्यैव जगाम मनसाश्विनु <br>ताव् आगम्य सुतु तस्यां जनयाम् आसतुर् यमु </div>
<div class="sloka" id="115_sloka17"> <a href="115.htm#115_sloka17">17 </a> <br>nakulaṃ sahadevaṃ ca rūpeṇāpratimau bhuvi<br>tathaiva tāv api yamau vāg uvācāśarīriṇī<br>नकुलं सहदेवं च रूपेणाप्रतिमु भुवि <br>तथैव ताव् अपि यमु वाग् उवाचाशरीरिणी </div>
<div class="sloka" id="115_sloka18"> <a href="115.htm#115_sloka18">18 </a> <br>rūpasattvaguṇopetāv etāv anyāñ janān ati<br>bhāsatas tejasātyarthaṃ rūpadraviṇa saṃpadā<br>रूपसत्त्वगुणोपेताव् एताव् अन्याञ् जनान् अति <br>भासतस् तेजसात्यर्थं रूपद्रविण संपदा </div>
<div class="sloka" id="115_sloka19"> <a href="115.htm#115_sloka19">19 </a> <br>nāmāni cakrire teṣāṃ śataśṛṅganivāsinaḥ<br>bhaktyā ca karmaṇā caiva tathāśīrbhir viśāṃ pate<br>नामानि चक्रिरे तेषां शतशृङ्गनिवासिनः <br>भक्त्या च कर्मणा चैव तथाशीर्भिर् विशां पते </div>
<div class="sloka" id="115_sloka20"> <a href="115.htm#115_sloka20">20 </a> <br>jyeṣṭhaṃ yudhiṣṭhirety āhur bhīmaseneti madhyamam<br>arjuneti tṛtīyaṃ ca kuntīputrān akalpayan<br>ज्येष्ठं युधिष्ठिरेत्य् आहुर् भीमसेनेति मध्यमम् <br>अर्जुनेति तृतीयं च कुन्तीपुत्रान् अकल्पयन् </div>
<div class="sloka" id="115_sloka21"> <a href="115.htm#115_sloka21">21 </a> <br>pūrvajaṃ nakulety evaṃ sahadeveti cāparam<br>mādrīputrāv akathayaṃs te viprāḥ prītamānasāḥ<br>anusaṃvatsaraṃ jātā api te kurusattamāḥ<br>पूर्वजं नकुलेत्य् एवं सहदेवेति चापरम् <br>माद्रीपुत्राव् अकथयंस् ते विप्राः प्रीतमानसाः <br>अनुसंवत्सरं जाता अपि ते कुरुसत्तमाः </div>
<div class="sloka" id="115_sloka22"> <a href="115.htm#115_sloka22">22 </a> <br>kuntīm atha punaḥ pāṇḍur mādry arthe samacodayat<br>tam uvāca pṛthā rājan rahasy uktā satī sadā<br>कुन्तीम् अथ पुनः पाण्डुर् माद्र्य् अर्थे समचोदयत् <br>तम् उवाच पृथा राजन् रहस्य् उक्ता सती सदा </div>
<div class="sloka" id="115_sloka23"> <a href="115.htm#115_sloka23">23 </a> <br>uktā sakṛd dvandvam eṣā lebhe tenāsmi vañcitā<br>bibhemy asyāḥ paribhavān nārīṇāṃ gatir īdṛśī<br>उक्ता सकृद् द्वन्द्वम् एषा लेभे तेनास्मि वञ्चिता <br>बिभेम्य् अस्याः परिभवान् नारीणां गतिर् ईदृशी </div>
<div class="sloka" id="115_sloka24"> <a href="115.htm#115_sloka24">24 </a> <br>nājñāsiṣam ahaṃ mūḍhā dvandvāhvāne phaladvayam<br>tasmān nāhaṃ niyoktavyā tvayaiṣo 'stu varo mama<br>नाज्ञासिषम् अहं मूढा द्वन्द्वाह्वाने फलद्वयम् <br>तस्मान् नाहं नियोक्तव्या त्वयैषो 'स्तु वरो मम </div>
<div class="sloka" id="115_sloka25"> <a href="115.htm#115_sloka25">25 </a> <br>evaṃ pāṇḍoḥ sutāḥ pañca devadattā mahābalāḥ<br>saṃbhūtāḥ kīrtimantas te kuruvaṃśavivardhanāḥ<br>एवं पाण्डोः सुताः पञ्च देवदत्ता महाबलाः <br>संभूताः कीर्तिमन्तस् ते कुरुवंशविवर्धनाः </div>
<div class="sloka" id="115_sloka26"> <a href="115.htm#115_sloka26">26 </a> <br>śubhalakṣaṇasaṃpannāḥ somavat priyadarśanāḥ<br>siṃhadarpā maheṣvāsāḥ siṃhavikrānta gāminaḥ<br>siṃhagrīvā manuṣyendrā vavṛdhur deva vikramāḥ<br>शुभलक्षणसंपन्नाः सोमवत् प्रियदर्शनाः <br>सिंहदर्पा महेष्वासाः सिंहविक्रान्त गामिनः <br>सिंहग्रीवा मनुष्येन्द्रा ववृधुर् देव विक्रमाः </div>
<div class="sloka" id="115_sloka27"> <a href="115.htm#115_sloka27">27 </a> <br>vivardhamānās te tatra puṇye haimavate girau<br>vismayaṃ janayām āsur maharṣīṇāṃ sameyuṣām<br>विवर्धमानास् ते तत्र पुण्ये हैमवते गिरु <br>विस्मयं जनयाम् आसुर् महर्षीणां समेयुषाम् </div></body></html>