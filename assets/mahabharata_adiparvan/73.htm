<html><body><div class="sloka" id="73_sloka1"> <a href="73.htm#73_sloka1">1 </a> <br>[v]<br>kṛtavidye kace prāpte hṛṣṭarūpā divaukasaḥ<br>kacād adhītya tāṃ vidyāṃ kṛtārthā bharatarṣabha<br>[व्] <br>कृतविद्ये कचे प्राप्ते हृष्टरूपा दिवुकसः <br>कचाद् अधीत्य तां विद्यां कृतार्था भरतर्षभ </div>
<div class="sloka" id="73_sloka2"> <a href="73.htm#73_sloka2">2 </a> <br>sarva eva samāgamya śatakratum athābruvan<br>kālas te vikramasyādya jahi śatrūn puraṃdara<br>सर्व एव समागम्य शतक्रतुम् अथाब्रुवन् <br>कालस् ते विक्रमस्याद्य जहि शत्रून् पुरंदर </div>
<div class="sloka" id="73_sloka3"> <a href="73.htm#73_sloka3">3 </a> <br>evam uktas tu sahitais tridaśair maghavāṃs tadā<br>tathety uktvopacakrāma so 'paśyata vane striyaḥ<br>एवम् उक्तस् तु सहितैस् त्रिदशैर् मघवांस् तदा <br>तथेत्य् उक्त्वोपचक्राम सो 'पश्यत वने स्त्रियः </div>
<div class="sloka" id="73_sloka4"> <a href="73.htm#73_sloka4">4 </a> <br>krīḍantīnāṃ tu kanyānāṃ vane caitrarathopame<br>vāyubhūtaḥ sa vastrāṇi sarvāṇy eva vyamiśrayat<br>क्रीडन्तीनां तु कन्यानां वने चैत्ररथोपमे <br>वायुभूतः स वस्त्राणि सर्वाण्य् एव व्यमिश्रयत् </div>
<div class="sloka" id="73_sloka5"> <a href="73.htm#73_sloka5">5 </a> <br>tato jalāt samuttīrya kanyās tāḥ sahitās tadā<br>vastrāṇi jagṛhus tāni yathāsannāny anekaśaḥ<br>ततो जलात् समुत्तीर्य कन्यास् ताः सहितास् तदा <br>वस्त्राणि जगृहुस् तानि यथासन्नान्य् अनेकशः </div>
<div class="sloka" id="73_sloka6"> <a href="73.htm#73_sloka6">6 </a> <br>tatra vāso deva yānyāḥ śarmiṣṭhā jagṛhe tadā<br>vyatimiśram ajānantī duhitā vṛṣaparvaṇaḥ<br>तत्र वासो देव यान्याः शर्मिष्ठा जगृहे तदा <br>व्यतिमिश्रम् अजानन्ती दुहिता वृषपर्वणः </div>
<div class="sloka" id="73_sloka7"> <a href="73.htm#73_sloka7">7 </a> <br>tatas tayor mithas tatra virodhaḥ samajāyata<br>deva yānyāś ca rājendra śarmiṣṭhāyāś ca tat kṛte<br>ततस् तयोर् मिथस् तत्र विरोधः समजायत <br>देव यान्याश् च राजेन्द्र शर्मिष्ठायाश् च तत् कृते </div>
<div class="sloka" id="73_sloka8"> <a href="73.htm#73_sloka8">8 </a> <br>[dev]<br>kasmād gṛhṇāsi me vastraṃ śiṣyā bhūtvā mamāsuri<br>samudācāra hīnāyā na te śreyo bhaviṣyati<br>[देव्] <br>कस्माद् गृह्णासि मे वस्त्रं शिष्या भूत्वा ममासुरि <br>समुदाचार हीनाया न ते श्रेयो भविष्यति </div>
<div class="sloka" id="73_sloka9"> <a href="73.htm#73_sloka9">9 </a> <br>[ṣar]<br>āsīnaṃ ca śayānaṃ ca pitā te pitaraṃ mama<br>stauti vandati cābhīkṣṇaṃ nīcaiḥ sthitvā vinītavat<br>[षर्] <br>आसीनं च शयानं च पिता ते पितरं मम <br>स्तुति वन्दति चाभीक्ष्णं नीचैः स्थित्वा विनीतवत् </div>
<div class="sloka" id="73_sloka10"> <a href="73.htm#73_sloka10">10 </a> <br>yācatas tvaṃ hi duhitā stuvataḥ pratigṛhṇataḥ<br>sutāhaṃ stūyamānasya dadato 'pratigṛhṇataḥ<br>याचतस् त्वं हि दुहिता स्तुवतः प्रतिगृह्णतः <br>सुताहं स्तूयमानस्य ददतो 'प्रतिगृह्णतः </div>
<div class="sloka" id="73_sloka11"> <a href="73.htm#73_sloka11">11 </a> <br>anāyudhā sāyudhāyā riktā kṣubhyasi bhikṣuki<br>lapsyase pratiyoddhāraṃ na hi tvāṃ gaṇayāmy aham<br>अनायुधा सायुधाया रिक्ता क्षुभ्यसि भिक्षुकि <br>लप्स्यसे प्रतियोद्धारं न हि त्वां गणयाम्य् अहम् </div>
<div class="sloka" id="73_sloka12"> <a href="73.htm#73_sloka12">12 </a> <br>[v]<br>samucchrayaṃ deva yānīṃ gatāṃ saktāṃ ca vāsasi<br>śarmiṣṭhā prākṣipat kūpe tataḥ svapuram āvrajat<br>[व्] <br>समुच्छ्रयं देव यानीं गतां सक्तां च वाससि <br>शर्मिष्ठा प्राक्षिपत् कूपे ततः स्वपुरम् आव्रजत् </div>
<div class="sloka" id="73_sloka13"> <a href="73.htm#73_sloka13">13 </a> <br>hateyam iti vijñāya śarmiṣṭhā pāpaniścayā<br>anavekṣya yayau veśma krodhavegaparāyaṇāḥ<br>हतेयम् इति विज्ञाय शर्मिष्ठा पापनिश्चया <br>अनवेक्ष्य ययु वेश्म क्रोधवेगपरायणाः </div>
<div class="sloka" id="73_sloka14"> <a href="73.htm#73_sloka14">14 </a> <br>atha taṃ deśam abhyāgād yayātir nahuṣātmajaḥ<br>śrāntayugyaḥ śrāntahayo mṛgalipsuḥ pipāsitaḥ<br>अथ तं देशम् अभ्यागाद् ययातिर् नहुषात्मजः <br>श्रान्तयुग्यः श्रान्तहयो मृगलिप्सुः पिपासितः </div>
<div class="sloka" id="73_sloka15"> <a href="73.htm#73_sloka15">15 </a> <br>sa nāhuṣaḥ prekṣamāṇa udapānaṃ gatodakam<br>dadarśa kanyāṃ tāṃ tatra dīptām agniśikhām iva<br>स नाहुषः प्रेक्षमाण उदपानं गतोदकम् <br>ददर्श कन्यां तां तत्र दीप्ताम् अग्निशिखाम् इव </div>
<div class="sloka" id="73_sloka16"> <a href="73.htm#73_sloka16">16 </a> <br>tām apṛcchat sa dṛṣṭvaiva kanyām amara varṇinīm<br>sāntvayitvā nṛpaśreṣṭhaḥ sāmnā paramavalgunā<br>ताम् अपृच्छत् स दृष्ट्वैव कन्याम् अमर वर्णिनीम् <br>सान्त्वयित्वा नृपश्रेष्ठः साम्ना परमवल्गुना </div>
<div class="sloka" id="73_sloka17"> <a href="73.htm#73_sloka17">17 </a> <br>kā tvaṃ tāmranakhī śyāmā sumṛṣṭamaṇikuṇḍalā<br>dīrghaṃ dhyāyasi cātyarthaṃ kasmāc chvasiṣi cāturā<br>का त्वं ताम्रनखी श्यामा सुमृष्टमणिकुण्डला <br>दीर्घं ध्यायसि चात्यर्थं कस्माच् छ्वसिषि चातुरा </div>
<div class="sloka" id="73_sloka18"> <a href="73.htm#73_sloka18">18 </a> <br>kathaṃ ca patitāsy asmin kūpe vīrut tṛṇāvṛte<br>duhitā caiva kasya tvaṃ vada sarvaṃ sumadhyame<br>कथं च पतितास्य् अस्मिन् कूपे वीरुत् तृणावृते <br>दुहिता चैव कस्य त्वं वद सर्वं सुमध्यमे </div>
<div class="sloka" id="73_sloka19"> <a href="73.htm#73_sloka19">19 </a> <br>[dev]<br>yo 'sau devair hatān daityān utthāpayati vidyayā<br>tasya śukrasya kanyāhaṃ sa māṃ nūnaṃ na budhyate<br>[देव्] <br>यो 'सु देवैर् हतान् दैत्यान् उत्थापयति विद्यया <br>तस्य शुक्रस्य कन्याहं स मां नूनं न बुध्यते </div>
<div class="sloka" id="73_sloka20"> <a href="73.htm#73_sloka20">20 </a> <br>eṣa me dakṣiṇo rājan pāṇis tāmranakhāṅguliḥ<br>samuddhara gṛhītvā māṃ kulīnas tvaṃ hi me mataḥ<br>एष मे दक्षिणो राजन् पाणिस् ताम्रनखाङ्गुलिः <br>समुद्धर गृहीत्वा मां कुलीनस् त्वं हि मे मतः </div>
<div class="sloka" id="73_sloka21"> <a href="73.htm#73_sloka21">21 </a> <br>jānāmi hi tvāṃ saṃśāntaṃ vīryavantaṃ yaśasvinam<br>tasmān māṃ patitām asmāt kūpād uddhartum arhasi<br>जानामि हि त्वां संशान्तं वीर्यवन्तं यशस्विनम् <br>तस्मान् मां पतिताम् अस्मात् कूपाद् उद्धर्तुम् अर्हसि </div>
<div class="sloka" id="73_sloka22"> <a href="73.htm#73_sloka22">22 </a> <br>[v]<br>tām atha brāhmaṇīṃ strīṃ ca vijñāya nahuṣātmajaḥ<br>gṛhītvā dakṣiṇe pāṇāv ujjahāra tato 'vaṭāt<br>[व्] <br>ताम् अथ ब्राह्मणीं स्त्रीं च विज्ञाय नहुषात्मजः <br>गृहीत्वा दक्षिणे पाणाव् उज्जहार ततो 'वटात् </div>
<div class="sloka" id="73_sloka23"> <a href="73.htm#73_sloka23">23 </a> <br>uddhṛtya caināṃ tarasā tasmāt kūpān narādhipaḥ<br>āmantrayitvā suśroṇīṃ yayātiḥ svapuraṃ yayau<br>उद्धृत्य चैनां तरसा तस्मात् कूपान् नराधिपः <br>आमन्त्रयित्वा सुश्रोणीं ययातिः स्वपुरं ययु </div>
<div class="sloka" id="73_sloka24"> <a href="73.htm#73_sloka24">24 </a> <br>[dev]<br>tvaritaṃ ghūrṇike gaccha sarvam ācakṣva me pituḥ<br>nedānīṃ hi pravekyāmi nagaraṃ vṛṣaparvaṇaḥ<br>[देव्] <br>त्वरितं घूर्णिके गच्छ सर्वम् आचक्ष्व मे पितुः <br>नेदानीं हि प्रवेक्यामि नगरं वृषपर्वणः </div>
<div class="sloka" id="73_sloka25"> <a href="73.htm#73_sloka25">25 </a> <br>[v]<br>sā tu vai tvaritaṃ gatvā ghūrṇikāsuramandiram<br>dṛṣṭvā kāvyam uvācedaṃ saṃbhramāviṣṭacetanā<br>[व्] <br>सा तु वै त्वरितं गत्वा घूर्णिकासुरमन्दिरम् <br>दृष्ट्वा काव्यम् उवाचेदं संभ्रमाविष्टचेतना </div>
<div class="sloka" id="73_sloka26"> <a href="73.htm#73_sloka26">26 </a> <br>ācakṣe te mahāprājña deva yānī vane hatā<br>śarmiṣṭhayā mahābhāga duhitrā vṛṣaparvaṇaḥ<br>आचक्षे ते महाप्राज्ञ देव यानी वने हता <br>शर्मिष्ठया महाभाग दुहित्रा वृषपर्वणः </div>
<div class="sloka" id="73_sloka27"> <a href="73.htm#73_sloka27">27 </a> <br>śrutvā duhitaraṃ kāvyas tatra śarmiṣṭhayā hatām<br>tvarayā niryayau duḥkhān mārgamāṇaḥ sutāṃ vane<br>श्रुत्वा दुहितरं काव्यस् तत्र शर्मिष्ठया हताम् <br>त्वरया निर्ययु दुःखान् मार्गमाणः सुतां वने </div>
<div class="sloka" id="73_sloka28"> <a href="73.htm#73_sloka28">28 </a> <br>dṛṣṭvā duhitaraṃ kāvyo deva yānīṃ tato vane<br>bāhubhyāṃ saṃpariṣvajya duḥkhito vākyam abravīt<br>दृष्ट्वा दुहितरं काव्यो देव यानीं ततो वने <br>बाहुभ्यां संपरिष्वज्य दुःखितो वाक्यम् अब्रवीत् </div>
<div class="sloka" id="73_sloka29"> <a href="73.htm#73_sloka29">29 </a> <br>ātmadoṣair niyacchanti sarve duḥkhasukhe janāḥ<br>manye duścaritaṃ te 'sti yasyeyaṃ niṣkṛtiḥ kṛtā<br>आत्मदोषैर् नियच्छन्ति सर्वे दुःखसुखे जनाः <br>मन्ये दुश्चरितं ते 'स्ति यस्येयं निष्कृतिः कृता </div>
<div class="sloka" id="73_sloka30"> <a href="73.htm#73_sloka30">30 </a> <br>[dev]<br>niṣkṛtir me 'stu vā māstu śṛṇuṣvāvahito mama<br>śarmiṣṭhayā yad uktāsmi duhitrā vṛṣaparvaṇaḥ<br>satyaṃ kilaitat sā prāha daityānām asi gāyanaḥ<br>[देव्] <br>निष्कृतिर् मे 'स्तु वा मास्तु शृणुष्वावहितो मम <br>शर्मिष्ठया यद् उक्तास्मि दुहित्रा वृषपर्वणः <br>सत्यं किलैतत् सा प्राह दैत्यानाम् असि गायनः </div>
<div class="sloka" id="73_sloka31"> <a href="73.htm#73_sloka31">31 </a> <br>evaṃ hi me kathayati śarmiṣṭhā vārṣaparvaṇī<br>vacanaṃ tīkṣṇaparuṣaṃ krodharaktekṣaṇā bhṛśam<br>एवं हि मे कथयति शर्मिष्ठा वार्षपर्वणी <br>वचनं तीक्ष्णपरुषं क्रोधरक्तेक्षणा भृशम् </div>
<div class="sloka" id="73_sloka32"> <a href="73.htm#73_sloka32">32 </a> <br>stuvato duhitā hi tvaṃ yācataḥ pratigṛhṇataḥ<br>sutāhaṃ stūyamānasya dadato 'pratigṛhṇataḥ<br>स्तुवतो दुहिता हि त्वं याचतः प्रतिगृह्णतः <br>सुताहं स्तूयमानस्य ददतो 'प्रतिगृह्णतः </div>
<div class="sloka" id="73_sloka33"> <a href="73.htm#73_sloka33">33 </a> <br>iti mām āha śarmiṣṭhā duhitā vṛṣaparvaṇaḥ<br>krodhasaṃraktanayanā darpapūrṇā punaḥ punaḥ<br>इति माम् आह शर्मिष्ठा दुहिता वृषपर्वणः <br>क्रोधसंरक्तनयना दर्पपूर्णा पुनः पुनः </div>
<div class="sloka" id="73_sloka34"> <a href="73.htm#73_sloka34">34 </a> <br>yady ahaṃ stuvatas tāta duhitā pratigṛhṇataḥ<br>prasādayiṣye śarmiṣṭhām ity uktā hi sakhī mayā<br>यद्य् अहं स्तुवतस् तात दुहिता प्रतिगृह्णतः <br>प्रसादयिष्ये शर्मिष्ठाम् इत्य् उक्ता हि सखी मया </div>
<div class="sloka" id="73_sloka35"> <a href="73.htm#73_sloka35">35 </a> <br>[ṣukra]<br>stuvato duhitā na tvaṃ bhadre na pratigṛhṇataḥ<br>astotuḥ stuyamānasya duhitā deva yāny asi<br>[षुक्र] <br>स्तुवतो दुहिता न त्वं भद्रे न प्रतिगृह्णतः <br>अस्तोतुः स्तुयमानस्य दुहिता देव यान्य् असि </div></body></html>