<html><body><div class="sloka" id="92_sloka1"> <a href="92.htm#92_sloka1">1 </a> <br>[v]<br>tataḥ pratīpo rājā sa sarvabhūtahite rataḥ<br>niṣasāda samā bahvīr gaṅgātīragato japan<br>[व्] <br>ततः प्रतीपो राजा स सर्वभूतहिते रतः <br>निषसाद समा बह्वीर् गङ्गातीरगतो जपन् </div>
<div class="sloka" id="92_sloka2"> <a href="92.htm#92_sloka2">2 </a> <br>tasya rūpaguṇopetā gaṅgā śrīr iva rūpiṇī<br>uttīrya salilāt tasmāl lobhanīyatamākṛtiḥ<br>तस्य रूपगुणोपेता गङ्गा श्रीर् इव रूपिणी <br>उत्तीर्य सलिलात् तस्माल् लोभनीयतमाकृतिः </div>
<div class="sloka" id="92_sloka3"> <a href="92.htm#92_sloka3">3 </a> <br>adhīyānasya rājarṣer divyarūpā manasvinī<br>dakṣiṇaṃ śālasaṃkāśam ūruṃ bheje śubhānanā<br>अधीयानस्य राजर्षेर् दिव्यरूपा मनस्विनी <br>दक्षिणं शालसंकाशम् ऊरुं भेजे शुभानना </div>
<div class="sloka" id="92_sloka4"> <a href="92.htm#92_sloka4">4 </a> <br>pratīpas tu mahīpālas tām uvāca manasvinīm<br>karavāṇi kiṃ te kalyāṇi priyaṃ yat te 'bhikāṅkṣitam<br>प्रतीपस् तु महीपालस् ताम् उवाच मनस्विनीम् <br>करवाणि किं ते कल्याणि प्रियं यत् ते 'भिकाङ्क्षितम् </div>
<div class="sloka" id="92_sloka5"> <a href="92.htm#92_sloka5">5 </a> <br>[strī]<br>tvām ahaṃ kāmaye rājan kuruśreṣṭha bhajasva mām<br>tyāgaḥ kāmavatīnāṃ hi strīṇāṃ sadbhir vigarhitaḥ<br>[स्त्री] <br>त्वाम् अहं कामये राजन् कुरुश्रेष्ठ भजस्व माम् <br>त्यागः कामवतीनां हि स्त्रीणां सद्भिर् विगर्हितः </div>
<div class="sloka" id="92_sloka6"> <a href="92.htm#92_sloka6">6 </a> <br>[pr]<br>nāhaṃ parastriyaṃ kāmād gaccheyaṃ varavarṇini<br>na cāsavarṇāṃ kalyāṇi dharmyaṃ tad viddhi me vratam<br>[प्र्] <br>नाहं परस्त्रियं कामाद् गच्छेयं वरवर्णिनि <br>न चासवर्णां कल्याणि धर्म्यं तद् विद्धि मे व्रतम् </div>
<div class="sloka" id="92_sloka7"> <a href="92.htm#92_sloka7">7 </a> <br>[strī]<br>nāśreyasy asmi nāgamyā na vaktavyā ca karhi cit<br>bhaja mmāṃ bhajamānāṃ tvaṃ rājan kanyāṃ varastriyam<br>[स्त्री] <br>नाश्रेयस्य् अस्मि नागम्या न वक्तव्या च कर्हि चित् <br>भज म्मां भजमानां त्वं राजन् कन्यां वरस्त्रियम् </div>
<div class="sloka" id="92_sloka8"> <a href="92.htm#92_sloka8">8 </a> <br>[pr]<br>mayātivṛttam etat te yan māṃ codayasi priyam<br>anyathā pratipannaṃ māṃ nāśayed dharmaviplavaḥ<br>[प्र्] <br>मयातिवृत्तम् एतत् ते यन् मां चोदयसि प्रियम् <br>अन्यथा प्रतिपन्नं मां नाशयेद् धर्मविप्लवः </div>
<div class="sloka" id="92_sloka9"> <a href="92.htm#92_sloka9">9 </a> <br>prāpya dakṣiṇam ūruṃ me tvam āśliṣṭā varāṅgane<br>apatyānāṃ snuṣāṇāṃ ca bhīru viddhy etad āsanam<br>प्राप्य दक्षिणम् ऊरुं मे त्वम् आश्लिष्टा वराङ्गने <br>अपत्यानां स्नुषाणां च भीरु विद्ध्य् एतद् आसनम् </div>
<div class="sloka" id="92_sloka10"> <a href="92.htm#92_sloka10">10 </a> <br>savyataḥ kāminī bhāgas tvayā sa ca vivarjitaḥ<br>tasmād ahaṃ nācariṣye tvayi kāmaṃ varāṅgane<br>सव्यतः कामिनी भागस् त्वया स च विवर्जितः <br>तस्माद् अहं नाचरिष्ये त्वयि कामं वराङ्गने </div>
<div class="sloka" id="92_sloka11"> <a href="92.htm#92_sloka11">11 </a> <br>snuṣā me bhava kalyāṇi putrārthe tvāṃ vṛṇomy aham<br>snuṣāpekṣaṃ hi vāmoru tvam āgamya samāśritā<br>स्नुषा मे भव कल्याणि पुत्रार्थे त्वां वृणोम्य् अहम् <br>स्नुषापेक्षं हि वामोरु त्वम् आगम्य समाश्रिता </div>
<div class="sloka" id="92_sloka12"> <a href="92.htm#92_sloka12">12 </a> <br>[strī]<br>evam apy astu dharmajña saṃyujyeyaṃ sutena te<br>tvadbhaktyaiva bhajiṣyāmi prakhyātaṃ bhārataṃ kulam<br>[स्त्री] <br>एवम् अप्य् अस्तु धर्मज्ञ संयुज्येयं सुतेन ते <br>त्वद्भक्त्यैव भजिष्यामि प्रख्यातं भारतं कुलम् </div>
<div class="sloka" id="92_sloka13"> <a href="92.htm#92_sloka13">13 </a> <br>pṛthivyāṃ pārthivā ye ca teṣāṃ yūyaṃ parāyaṇam<br>guṇā na hi mayā śakyā vaktuṃ varṣaśatair api<br>kulasya ye vaḥ prathitās tat sādhutvam anuttamam<br>पृथिव्यां पार्थिवा ये च तेषां यूयं परायणम् <br>गुणा न हि मया शक्या वक्तुं वर्षशतैर् अपि <br>कुलस्य ये वः प्रथितास् तत् साधुत्वम् अनुत्तमम् </div>
<div class="sloka" id="92_sloka14"> <a href="92.htm#92_sloka14">14 </a> <br>sa me nābhijanajñaḥ syād ācareyaṃ ca yad vibho<br>tat sarvam eva putras te na mīmāṃseta karhi cit<br>स मे नाभिजनज्ञः स्याद् आचरेयं च यद् विभो <br>तत् सर्वम् एव पुत्रस् ते न मीमांसेत कर्हि चित् </div>
<div class="sloka" id="92_sloka15"> <a href="92.htm#92_sloka15">15 </a> <br>evaṃ vasantī putre te vardhayiṣyāmy ahaṃ priyam<br>putraiḥ puṇyaiḥ priyaiś cāpi svargaṃ prāpsyati te sutaḥ<br>एवं वसन्ती पुत्रे ते वर्धयिष्याम्य् अहं प्रियम् <br>पुत्रैः पुण्यैः प्रियैश् चापि स्वर्गं प्राप्स्यति ते सुतः </div>
<div class="sloka" id="92_sloka16"> <a href="92.htm#92_sloka16">16 </a> <br>[v]<br>tathety uktvā tu sā rājaṃs tatraivāntaradhīyata<br>putra janma pratīkṣaṃs tu sa rājā tad adhārayat<br>[व्] <br>तथेत्य् उक्त्वा तु सा राजंस् तत्रैवान्तरधीयत <br>पुत्र जन्म प्रतीक्षंस् तु स राजा तद् अधारयत् </div>
<div class="sloka" id="92_sloka17"> <a href="92.htm#92_sloka17">17 </a> <br>etasminn eva kāle tu pratīpaḥ kṣatriyarṣabhaḥ<br>tapas tepe sutasyārthe sabhāryaḥ kurunandana<br>एतस्मिन्न् एव काले तु प्रतीपः क्षत्रियर्षभः <br>तपस् तेपे सुतस्यार्थे सभार्यः कुरुनन्दन </div>
<div class="sloka" id="92_sloka18"> <a href="92.htm#92_sloka18">18 </a> <br>tayoḥ samabhavat putro vṛddhayoḥ sa mahābhiṣaḥ<br>śāntasya jajñe saṃtānas tasmād āsīt sa śaṃtanuḥ<br>तयोः समभवत् पुत्रो वृद्धयोः स महाभिषः <br>शान्तस्य जज्ञे संतानस् तस्माद् आसीत् स शंतनुः </div>
<div class="sloka" id="92_sloka19"> <a href="92.htm#92_sloka19">19 </a> <br>saṃsmaraṃś cākṣayāṁl lokān vijitān svena karmaṇā<br>puṇyakarmakṛd evāsīc chaṃtanuḥ kuru sattama<br>संस्मरंश् चाक्षयाṁल् लोकान् विजितान् स्वेन कर्मणा <br>पुण्यकर्मकृद् एवासीच् छंतनुः कुरु सत्तम </div>
<div class="sloka" id="92_sloka20"> <a href="92.htm#92_sloka20">20 </a> <br>pratīpaḥ śaṃtanuṃ putraṃ yauvanasthaṃ tato 'nvaśāt<br>purā māṃ strī samabhyāgāc chaṃtano bhūtaye tava<br>प्रतीपः शंतनुं पुत्रं युवनस्थं ततो 'न्वशात् <br>पुरा मां स्त्री समभ्यागाच् छंतनो भूतये तव </div>
<div class="sloka" id="92_sloka21"> <a href="92.htm#92_sloka21">21 </a> <br>tvām āvrajed yadi rahaḥ sā putra varavarṇinī<br>kāmayānābhirūpāḍhyā divyā strī putrakāmyayā<br>sā tvayā nānuyoktavyā kāsi kasyāsi vāṅgane<br>त्वाम् आव्रजेद् यदि रहः सा पुत्र वरवर्णिनी <br>कामयानाभिरूपाढ्या दिव्या स्त्री पुत्रकाम्यया <br>सा त्वया नानुयोक्तव्या कासि कस्यासि वाङ्गने </div>
<div class="sloka" id="92_sloka22"> <a href="92.htm#92_sloka22">22 </a> <br>yac ca kuryān na tat kāryaṃ praṣṭavyā sā tvayānagha<br>manniyogād bhajantīṃ tāṃ bhajethā ity uvāca tam<br>यच् च कुर्यान् न तत् कार्यं प्रष्टव्या सा त्वयानघ <br>मन्नियोगाद् भजन्तीं तां भजेथा इत्य् उवाच तम् </div>
<div class="sloka" id="92_sloka23"> <a href="92.htm#92_sloka23">23 </a> <br>evaṃ saṃdiśya tanayaṃ pratīpaḥ śaṃtanuṃ tadā<br>sve ca rājye 'bhiṣicyainaṃ vanaṃ rājā viveśa ha<br>एवं संदिश्य तनयं प्रतीपः शंतनुं तदा <br>स्वे च राज्ये 'भिषिच्यैनं वनं राजा विवेश ह </div>
<div class="sloka" id="92_sloka24"> <a href="92.htm#92_sloka24">24 </a> <br>sa rājā śaṃtanur dhīmān khyātaḥ pṛthvyāṃ dhanurdharaḥ<br>babhūva mṛgayā śīlaḥ satataṃ vanagocaraḥ<br>स राजा शंतनुर् धीमान् ख्यातः पृथ्व्यां धनुर्धरः <br>बभूव मृगया शीलः सततं वनगोचरः </div>
<div class="sloka" id="92_sloka25"> <a href="92.htm#92_sloka25">25 </a> <br>sa mṛgān mahiṣāṃś caiva vinighnan rājasattamaḥ<br>gaṅgām anucacāraikaḥ siddhacāraṇasevitām<br>स मृगान् महिषांश् चैव विनिघ्नन् राजसत्तमः <br>गङ्गाम् अनुचचारैकः सिद्धचारणसेविताम् </div>
<div class="sloka" id="92_sloka26"> <a href="92.htm#92_sloka26">26 </a> <br>sa kadā cin mahārāja dadarśa paramastriyam<br>jājvalyamānāṃ vapuṣā sākṣāt padmām iva śriyam<br>स कदा चिन् महाराज ददर्श परमस्त्रियम् <br>जाज्वल्यमानां वपुषा साक्षात् पद्माम् इव श्रियम् </div>
<div class="sloka" id="92_sloka27"> <a href="92.htm#92_sloka27">27 </a> <br>sarvānavadyāṃ sudatīṃ divyābharaṇabhūṣitām<br>sūkṣmāmbaradharām ekāṃ padmodara samaprabhām<br>सर्वानवद्यां सुदतीं दिव्याभरणभूषिताम् <br>सूक्ष्माम्बरधराम् एकां पद्मोदर समप्रभाम् </div>
<div class="sloka" id="92_sloka28"> <a href="92.htm#92_sloka28">28 </a> <br>tāṃ dṛṣṭvā hṛṣṭaromābhūd vismito rūpasaṃpadā<br>pibann iva ca netrābhyāṃ nātṛpyata narādhipaḥ<br>तां दृष्ट्वा हृष्टरोमाभूद् विस्मितो रूपसंपदा <br>पिबन्न् इव च नेत्राभ्यां नातृप्यत नराधिपः </div>
<div class="sloka" id="92_sloka29"> <a href="92.htm#92_sloka29">29 </a> <br>sā ca dṛṣṭvaiva rājānaṃ vicarantaṃ mahādyutim<br>snehād āgatasauhārdā nātṛpyata vilāsinī<br>सा च दृष्ट्वैव राजानं विचरन्तं महाद्युतिम् <br>स्नेहाद् आगतसुहार्दा नातृप्यत विलासिनी </div>
<div class="sloka" id="92_sloka30"> <a href="92.htm#92_sloka30">30 </a> <br>tām uvāca tato rājā sāntvayañ ślakṣṇayā girā<br>devī vā dānavī vā tvaṃ gandharvī yadi vāpsarāḥ<br>ताम् उवाच ततो राजा सान्त्वयञ् श्लक्ष्णया गिरा <br>देवी वा दानवी वा त्वं गन्धर्वी यदि वाप्सराः </div>
<div class="sloka" id="92_sloka31"> <a href="92.htm#92_sloka31">31 </a> <br>yakṣī vā pannagī vāpi mānuṣī vā sumadhyame<br>yā vā tvaṃ suragarbhābhe bhāryā me bhava śobhane<br>यक्षी वा पन्नगी वापि मानुषी वा सुमध्यमे <br>या वा त्वं सुरगर्भाभे भार्या मे भव शोभने </div>
<div class="sloka" id="92_sloka32"> <a href="92.htm#92_sloka32">32 </a> <br>etac chrutvā vaco rājñaḥ sasmitaṃ mṛdu valgu ca<br>vasūnāṃ samayaṃ smṛtvā abhyagacchad aninditā<br>एतच् छ्रुत्वा वचो राज्ञः सस्मितं मृदु वल्गु च <br>वसूनां समयं स्मृत्वा अभ्यगच्छद् अनिन्दिता </div>
<div class="sloka" id="92_sloka33"> <a href="92.htm#92_sloka33">33 </a> <br>uvāca caiva rājñaḥ sā hlādayantī mano girā<br>bhaviṣyāmi mahīpāla mahiṣī te vaśānugā<br>उवाच चैव राज्ञः सा ह्लादयन्ती मनो गिरा <br>भविष्यामि महीपाल महिषी ते वशानुगा </div>
<div class="sloka" id="92_sloka34"> <a href="92.htm#92_sloka34">34 </a> <br>yat tu kuryām ahaṃ rājañ śubhaṃ vā yadi vāśubham<br>na tad vārayitavyāsmi na vaktavyā tathāpriyam<br>यत् तु कुर्याम् अहं राजञ् शुभं वा यदि वाशुभम् <br>न तद् वारयितव्यास्मि न वक्तव्या तथाप्रियम् </div>
<div class="sloka" id="92_sloka35"> <a href="92.htm#92_sloka35">35 </a> <br>evaṃ hi vartamāne 'haṃ tvayi vatsyāmi pārthiva<br>vāritā vipriyaṃ coktā tyajeyaṃ tvām asaṃśayam<br>एवं हि वर्तमाने 'हं त्वयि वत्स्यामि पार्थिव <br>वारिता विप्रियं चोक्ता त्यजेयं त्वाम् असंशयम् </div>
<div class="sloka" id="92_sloka36"> <a href="92.htm#92_sloka36">36 </a> <br>tatheti rājñā sā tūktā tadā bharatasattama<br>praharṣam atulaṃ lebhe prāpya taṃ pārthivottamam<br>तथेति राज्ञा सा तूक्ता तदा भरतसत्तम <br>प्रहर्षम् अतुलं लेभे प्राप्य तं पार्थिवोत्तमम् </div>
<div class="sloka" id="92_sloka37"> <a href="92.htm#92_sloka37">37 </a> <br>āsādya śaṃtanus tāṃ ca bubhuje kāmato vaśī<br>na praṣṭavyeti manvāno na sa tāṃ kiṃ cid ūcivān<br>आसाद्य शंतनुस् तां च बुभुजे कामतो वशी <br>न प्रष्टव्येति मन्वानो न स तां किं चिद् ऊचिवान् </div>
<div class="sloka" id="92_sloka38"> <a href="92.htm#92_sloka38">38 </a> <br>sa tasyāḥ śīlavṛttena rūpaudāryaguṇena ca<br>upacāreṇa ca rahas tutoṣa jagatīpatiḥ<br>स तस्याः शीलवृत्तेन रूपुदार्यगुणेन च <br>उपचारेण च रहस् तुतोष जगतीपतिः </div>
<div class="sloka" id="92_sloka39"> <a href="92.htm#92_sloka39">39 </a> <br>divyarūpā hi sā devī gaṅgā tripathagā nadī<br>mānuṣaṃ vigrahaṃ śrīmat kṛtvā sā varavarṇinī<br>दिव्यरूपा हि सा देवी गङ्गा त्रिपथगा नदी <br>मानुषं विग्रहं श्रीमत् कृत्वा सा वरवर्णिनी </div>
<div class="sloka" id="92_sloka40"> <a href="92.htm#92_sloka40">40 </a> <br>bhāgyopanata kāmasya bhāryevopasthitābhavat<br>śaṃtano rājasiṃhasya devarājasamadyuteḥ<br>भाग्योपनत कामस्य भार्येवोपस्थिताभवत् <br>शंतनो राजसिंहस्य देवराजसमद्युतेः </div>
<div class="sloka" id="92_sloka41"> <a href="92.htm#92_sloka41">41 </a> <br>saṃbhogasnehacāturyair hāva lāsyair manoharaiḥ<br>rājānaṃ ramayām āsa yathā reme tathaiva saḥ<br>संभोगस्नेहचातुर्यैर् हाव लास्यैर् मनोहरैः <br>राजानं रमयाम् आस यथा रेमे तथैव सः </div>
<div class="sloka" id="92_sloka42"> <a href="92.htm#92_sloka42">42 </a> <br>sa rājā ratisaktatvād uttamastrī guṇair hṛtaḥ<br>saṃvatsarān ṛtūn māsān na bubodha bahūn gatān<br>स राजा रतिसक्तत्वाद् उत्तमस्त्री गुणैर् हृतः <br>संवत्सरान् ऋतून् मासान् न बुबोध बहून् गतान् </div>
<div class="sloka" id="92_sloka43"> <a href="92.htm#92_sloka43">43 </a> <br>ramamāṇas tayā sārdhaṃ yathākāmaṃ janeśvaraḥ<br>aṣṭāv ajanayat putrāṃs tasyām amara varṇinaḥ<br>रममाणस् तया सार्धं यथाकामं जनेश्वरः <br>अष्टाव् अजनयत् पुत्रांस् तस्याम् अमर वर्णिनः </div>
<div class="sloka" id="92_sloka44"> <a href="92.htm#92_sloka44">44 </a> <br>jātaṃ jātaṃ ca sā putraṃ kṣipaty ambhasi bhārata<br>prīṇāmi tvāham ity uktvā gaṅgā srotasy amajjayat<br>जातं जातं च सा पुत्रं क्षिपत्य् अम्भसि भारत <br>प्रीणामि त्वाहम् इत्य् उक्त्वा गङ्गा स्रोतस्य् अमज्जयत् </div>
<div class="sloka" id="92_sloka45"> <a href="92.htm#92_sloka45">45 </a> <br>tasya tan na priyaṃ rājñaḥ śaṃtanor abhavat tadā<br>na ca tāṃ kiṃ canovāca tyāgād bhīto mahīpatiḥ<br>तस्य तन् न प्रियं राज्ञः शंतनोर् अभवत् तदा <br>न च तां किं चनोवाच त्यागाद् भीतो महीपतिः </div>
<div class="sloka" id="92_sloka46"> <a href="92.htm#92_sloka46">46 </a> <br>atha tām aṣṭame putre jāte prahasitām iva<br>uvāca rājā duḥkhārtaḥ parīpsan putram ātmanaḥ<br>अथ ताम् अष्टमे पुत्रे जाते प्रहसिताम् इव <br>उवाच राजा दुःखार्तः परीप्सन् पुत्रम् आत्मनः </div>
<div class="sloka" id="92_sloka47"> <a href="92.htm#92_sloka47">47 </a> <br>mā vadhīḥ kāsi kasyāsi kiṃ hiṃsasi sutān iti<br>putraghni sumahat pāpaṃ mā prāpas tiṣṭha garhite<br>मा वधीः कासि कस्यासि किं हिंससि सुतान् इति <br>पुत्रघ्नि सुमहत् पापं मा प्रापस् तिष्ठ गर्हिते </div>
<div class="sloka" id="92_sloka48"> <a href="92.htm#92_sloka48">48 </a> <br>[strī]<br>putra kāmana te hanmi putraṃ putravatāṃ vara<br>jīrṇas tu mama vāso 'yaṃ yathā sa samayaḥ kṛtaḥ<br>[स्त्री] <br>पुत्र कामन ते हन्मि पुत्रं पुत्रवतां वर <br>जीर्णस् तु मम वासो 'यं यथा स समयः कृतः </div>
<div class="sloka" id="92_sloka49"> <a href="92.htm#92_sloka49">49 </a> <br>ahaṃ gaṅgā jahnusutā maharṣigaṇasevitā<br>devakāryārtha siddhyartham uṣiṭāhaṃ tvayā saha<br>अहं गङ्गा जह्नुसुता महर्षिगणसेविता <br>देवकार्यार्थ सिद्ध्यर्थम् उषिटाहं त्वया सह </div>
<div class="sloka" id="92_sloka50"> <a href="92.htm#92_sloka50">50 </a> <br>aṣṭame vasavo devā mahābhāgā mahaujasaḥ<br>vasiṣṭha śāpadoṣeṇa mānuṣatvam upāgatāḥ<br>अष्टमे वसवो देवा महाभागा महुजसः <br>वसिष्ठ शापदोषेण मानुषत्वम् उपागताः </div>
<div class="sloka" id="92_sloka51"> <a href="92.htm#92_sloka51">51 </a> <br>teṣāṃ janayitā nānyas tvadṛte bhuvi vidyate<br>madvidhā mānuṣī dhātrī na caivāstīha kā cana<br>तेषां जनयिता नान्यस् त्वदृते भुवि विद्यते <br>मद्विधा मानुषी धात्री न चैवास्तीह का चन </div>
<div class="sloka" id="92_sloka52"> <a href="92.htm#92_sloka52">52 </a> <br>tasmāt taj jananī hetor mānuṣatvam upāgatā<br>janayitvā vasūn aṣṭau jitā lokās tvayākṣayāḥ<br>तस्मात् तज् जननी हेतोर् मानुषत्वम् उपागता <br>जनयित्वा वसून् अष्टु जिता लोकास् त्वयाक्षयाः </div>
<div class="sloka" id="92_sloka53"> <a href="92.htm#92_sloka53">53 </a> <br>devānāṃ samayas tv eṣa vasūnāṃ saṃśruto mayā<br>jātaṃ jātaṃ mokṣayiṣye janmato mānuṣād iti<br>देवानां समयस् त्व् एष वसूनां संश्रुतो मया <br>जातं जातं मोक्षयिष्ये जन्मतो मानुषाद् इति </div>
<div class="sloka" id="92_sloka54"> <a href="92.htm#92_sloka54">54 </a> <br>tat te śāpād vinirmuktā āpavasya mahātmanaḥ<br>svasti te 'stu gamiṣyāmi putraṃ pāhi mahāvratam<br>तत् ते शापाद् विनिर्मुक्ता आपवस्य महात्मनः <br>स्वस्ति ते 'स्तु गमिष्यामि पुत्रं पाहि महाव्रतम् </div></body></html>