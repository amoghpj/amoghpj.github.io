<html><body><div class="sloka" id="173_sloka1"> <a href="173.htm#173_sloka1">1 </a> <br>[ārj]<br>rājñā kalmāṣapādena gurau brahmavidāṃ vare<br>kāraṇaṃ kiṃ puraskṛtya bhāryā vai saṃniyojitā<br>[ार्ज्] <br>राज्ञा कल्माषपादेन गुरु ब्रह्मविदां वरे <br>कारणं किं पुरस्कृत्य भार्या वै संनियोजिता </div>
<div class="sloka" id="173_sloka2"> <a href="173.htm#173_sloka2">2 </a> <br>jānatā ca paraṃ dharmaṃ lokyaṃ tena mahātmanā<br>agamyāgamanaṃ kasmād vasiṣṭhena mahātmanā<br>kṛtaṃ tena purā sarvaṃ vaktum arhasi pṛcchataḥ<br>जानता च परं धर्मं लोक्यं तेन महात्मना <br>अगम्यागमनं कस्माद् वसिष्ठेन महात्मना <br>कृतं तेन पुरा सर्वं वक्तुम् अर्हसि पृच्छतः </div>
<div class="sloka" id="173_sloka3"> <a href="173.htm#173_sloka3">3 </a> <br>[g]<br>dhanaṃjaya nibodhedaṃ yan māṃ tvaṃ paripṛcchasi<br>vasiṣṭhaṃ prati durdharṣaṃ tathāmitra sahaṃ nṛpam<br>[ग्] <br>धनंजय निबोधेदं यन् मां त्वं परिपृच्छसि <br>वसिष्ठं प्रति दुर्धर्षं तथामित्र सहं नृपम् </div>
<div class="sloka" id="173_sloka4"> <a href="173.htm#173_sloka4">4 </a> <br>kathitaṃ te mayā pūrvaṃ yathā śaptaḥ sa pārthivaḥ<br>śaktinā bharataśreṣṭha vāsiṣṭhena mahātmanā<br>कथितं ते मया पूर्वं यथा शप्तः स पार्थिवः <br>शक्तिना भरतश्रेष्ठ वासिष्ठेन महात्मना </div>
<div class="sloka" id="173_sloka5"> <a href="173.htm#173_sloka5">5 </a> <br>sa tu śāpavaśaṃ prāptaḥ krodhaparyākulekṣaṇaḥ<br>nirjagāma purād rājā saha dāraḥ paraṃtapaḥ<br>स तु शापवशं प्राप्तः क्रोधपर्याकुलेक्षणः <br>निर्जगाम पुराद् राजा सह दारः परंतपः </div>
<div class="sloka" id="173_sloka6"> <a href="173.htm#173_sloka6">6 </a> <br>araṇyaṃ nirjanaṃ gatvā sadāraḥ paricakrame<br>nānāmṛgagaṇākīrṇaṃ nānā sattvasamākulam<br>अरण्यं निर्जनं गत्वा सदारः परिचक्रमे <br>नानामृगगणाकीर्णं नाना सत्त्वसमाकुलम् </div>
<div class="sloka" id="173_sloka7"> <a href="173.htm#173_sloka7">7 </a> <br>nānāgulmalatācchannaṃ nānādrumasamāvṛtam<br>araṇyaṃ ghorasaṃnādaṃ śāpagrastaḥ paribhraman<br>नानागुल्मलताच्छन्नं नानाद्रुमसमावृतम् <br>अरण्यं घोरसंनादं शापग्रस्तः परिभ्रमन् </div>
<div class="sloka" id="173_sloka8"> <a href="173.htm#173_sloka8">8 </a> <br>sa kadā cit kṣudhāviṣṭo mṛgayan bhakṣam ātmanaḥ<br>dadarśa suparikliṣṭaḥ kasmiṃś cid vananirjhare<br>brāhmaṇīṃ brāhmaṇaṃ caiva maithunāyopasaṃgatau<br>स कदा चित् क्षुधाविष्टो मृगयन् भक्षम् आत्मनः <br>ददर्श सुपरिक्लिष्टः कस्मिंश् चिद् वननिर्झरे <br>ब्राह्मणीं ब्राह्मणं चैव मैथुनायोपसंगतु </div>
<div class="sloka" id="173_sloka9"> <a href="173.htm#173_sloka9">9 </a> <br>tau samīkṣya tu vitrastāv akṛtārthau pradhāvitau<br>tayoś ca dravator vipraṃ jagṛhe nṛpatir balāt<br>तु समीक्ष्य तु वित्रस्ताव् अकृतार्थु प्रधावितु <br>तयोश् च द्रवतोर् विप्रं जगृहे नृपतिर् बलात् </div>
<div class="sloka" id="173_sloka10"> <a href="173.htm#173_sloka10">10 </a> <br>dṛṣṭvā gṛhītaṃ bhartāram atha brāhmaṇy abhāṣata<br>śṛṇu rājan vaco mahyaṃ yat tvāṃ vakṣyāmi suvrata<br>दृष्ट्वा गृहीतं भर्तारम् अथ ब्राह्मण्य् अभाषत <br>शृणु राजन् वचो मह्यं यत् त्वां वक्ष्यामि सुव्रत </div>
<div class="sloka" id="173_sloka11"> <a href="173.htm#173_sloka11">11 </a> <br>ādityavaṃśaprabhavas tvaṃ hi lokapariśrutaḥ<br>apramattaḥ sthito dharme guruśuśrūṣaṇe rataḥ<br>आदित्यवंशप्रभवस् त्वं हि लोकपरिश्रुतः <br>अप्रमत्तः स्थितो धर्मे गुरुशुश्रूषणे रतः </div>
<div class="sloka" id="173_sloka12"> <a href="173.htm#173_sloka12">12 </a> <br>śāpaṃ prāpto 'si durdharṣe na pāpaṃ kartum arhasi<br>ṛtukāle tu saṃprāpte bhartrāsmy adya samāgatā<br>शापं प्राप्तो 'सि दुर्धर्षे न पापं कर्तुम् अर्हसि <br>ऋतुकाले तु संप्राप्ते भर्त्रास्म्य् अद्य समागता </div>
<div class="sloka" id="173_sloka13"> <a href="173.htm#173_sloka13">13 </a> <br>akṛtārthā hy ahaṃ bhartrā prasavārthaś ca me mahān<br>prasīda nṛpatiśreṣṭha bhartā me 'yaṃ visṛjyatām<br>अकृतार्था ह्य् अहं भर्त्रा प्रसवार्थश् च मे महान् <br>प्रसीद नृपतिश्रेष्ठ भर्ता मे 'यं विसृज्यताम् </div>
<div class="sloka" id="173_sloka14"> <a href="173.htm#173_sloka14">14 </a> <br>evaṃ vikrośamānāyās tasyāḥ sa sunṛśaṃsakṛt<br>bhartāraṃ bhakṣayām āsa vyāghor mṛgam ivepsitam<br>एवं विक्रोशमानायास् तस्याः स सुनृशंसकृत् <br>भर्तारं भक्षयाम् आस व्याघोर् मृगम् इवेप्सितम् </div>
<div class="sloka" id="173_sloka15"> <a href="173.htm#173_sloka15">15 </a> <br>tasyāḥ krodhābhibhūtāyā yad aśrunyapatad bhuvi<br>so 'gniḥ samabhavad dīptas taṃ ca deśaṃ vyadīpayat<br>तस्याः क्रोधाभिभूताया यद् अश्रुन्यपतद् भुवि <br>सो 'ग्निः समभवद् दीप्तस् तं च देशं व्यदीपयत् </div>
<div class="sloka" id="173_sloka16"> <a href="173.htm#173_sloka16">16 </a> <br>tataḥ sā śokasaṃtaptā bhartṛvyasanaduḥkhitā<br>kalmāṣapādaṃ rājarṣim aśapad brāhmaṇī ruṣā<br>ततः सा शोकसंतप्ता भर्तृव्यसनदुःखिता <br>कल्माषपादं राजर्षिम् अशपद् ब्राह्मणी रुषा </div>
<div class="sloka" id="173_sloka17"> <a href="173.htm#173_sloka17">17 </a> <br>yasmān mamākṛtārthāyās tvayā kṣudranṛśaṃsavat<br>prekṣantyā bhakṣito me 'dya prabhur bhartā mahāyaśāḥ<br>यस्मान् ममाकृतार्थायास् त्वया क्षुद्रनृशंसवत् <br>प्रेक्षन्त्या भक्षितो मे 'द्य प्रभुर् भर्ता महायशाः </div>
<div class="sloka" id="173_sloka18"> <a href="173.htm#173_sloka18">18 </a> <br>tasmāt tvam api durbuddhe mac chāpaparivikṣataḥ<br>patnīm ṛtāv anuprāpya sadyas tyakṣyasi jīvitam<br>तस्मात् त्वम् अपि दुर्बुद्धे मच् छापपरिविक्षतः <br>पत्नीम् ऋताव् अनुप्राप्य सद्यस् त्यक्ष्यसि जीवितम् </div>
<div class="sloka" id="173_sloka19"> <a href="173.htm#173_sloka19">19 </a> <br>yasya carṣer vasiṣṭhasya tvayā putrā vināśitāḥ<br>tena saṃgamya te bhāryā tanayaṃ janayiṣyati<br>sa te vaṃśakaraḥ putro bhaviṣyati nṛpādhama<br>यस्य चर्षेर् वसिष्ठस्य त्वया पुत्रा विनाशिताः <br>तेन संगम्य ते भार्या तनयं जनयिष्यति <br>स ते वंशकरः पुत्रो भविष्यति नृपाधम </div>
<div class="sloka" id="173_sloka20"> <a href="173.htm#173_sloka20">20 </a> <br>evaṃ śaptvā tu rājānaṃ sā tam āṅgirasī śubhā<br>tasyaiva saṃnidhau dīptaṃ praviveśa hutāśanam<br>एवं शप्त्वा तु राजानं सा तम् आङ्गिरसी शुभा <br>तस्यैव संनिधु दीप्तं प्रविवेश हुताशनम् </div>
<div class="sloka" id="173_sloka21"> <a href="173.htm#173_sloka21">21 </a> <br>vasiṣṭhaś ca mahābhāgaḥ sarvam etad apaśyata<br>jñānayogena mahatā tapasā ca paraṃtapa<br>वसिष्ठश् च महाभागः सर्वम् एतद् अपश्यत <br>ज्ञानयोगेन महता तपसा च परंतप </div>
<div class="sloka" id="173_sloka22"> <a href="173.htm#173_sloka22">22 </a> <br>muktaśāpaś ca rājarṣiḥ kālena mahatā tataḥ<br>ṛtukāle 'bhipatito madayantyā nivāritaḥ<br>मुक्तशापश् च राजर्षिः कालेन महता ततः <br>ऋतुकाले 'भिपतितो मदयन्त्या निवारितः </div>
<div class="sloka" id="173_sloka23"> <a href="173.htm#173_sloka23">23 </a> <br>na hi sasmāra nṛpatis taṃ śāpaṃ śāpamohitaḥ<br>devyāḥ so 'tha vacaḥ śrutvā sa tasyā nṛpasattamaḥ<br>taṃ ca śāpam anusmṛtya paryatapyad bhṛśaṃ tadā<br>न हि सस्मार नृपतिस् तं शापं शापमोहितः <br>देव्याः सो 'थ वचः श्रुत्वा स तस्या नृपसत्तमः <br>तं च शापम् अनुस्मृत्य पर्यतप्यद् भृशं तदा </div></body></html>