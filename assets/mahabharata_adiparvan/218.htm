<html><body><div class="sloka" id="218_sloka1"> <a href="218.htm#218_sloka1">1 </a> <br>[vai]<br>tasyābhivarṣato vāri pāṇḍavaḥ pratyavārayat<br>śaravarṣeṇa bībhatsur uttamāstrāṇi darśayan<br>[वै] <br>तस्याभिवर्षतो वारि पाण्डवः प्रत्यवारयत् <br>शरवर्षेण बीभत्सुर् उत्तमास्त्राणि दर्शयन् </div>
<div class="sloka" id="218_sloka2"> <a href="218.htm#218_sloka2">2 </a> <br>śaraiḥ samantataḥ sarvaṃ khāṇḍavaṃ cāpi pāṇḍavaḥ<br>chādayām āsa tad varṣam apakṛṣya tato vanāt<br>शरैः समन्ततः सर्वं खाण्डवं चापि पाण्डवः <br>छादयाम् आस तद् वर्षम् अपकृष्य ततो वनात् </div>
<div class="sloka" id="218_sloka3"> <a href="218.htm#218_sloka3">3 </a> <br>na ca sma kiṃ cic chaknoti bhūtaṃ niścaritaṃ tataḥ<br>saṃchādyamāne khagamair asyatā savyasācinā<br>न च स्म किं चिच् छक्नोति भूतं निश्चरितं ततः <br>संछाद्यमाने खगमैर् अस्यता सव्यसाचिना </div>
<div class="sloka" id="218_sloka4"> <a href="218.htm#218_sloka4">4 </a> <br>takṣakas tu na tatrāsīt sarparājo mahābalaḥ<br>dahyamāne vane tasmin kurukṣetre 'bhavat tadā<br>तक्षकस् तु न तत्रासीत् सर्पराजो महाबलः <br>दह्यमाने वने तस्मिन् कुरुक्षेत्रे 'भवत् तदा </div>
<div class="sloka" id="218_sloka5"> <a href="218.htm#218_sloka5">5 </a> <br>aśvasenas tu tatrāsīt takṣakasya suto balī<br>sa yatnam akarot tīvraṃ mokṣārthaṃ havyavāhanāt<br>अश्वसेनस् तु तत्रासीत् तक्षकस्य सुतो बली <br>स यत्नम् अकरोत् तीव्रं मोक्षार्थं हव्यवाहनात् </div>
<div class="sloka" id="218_sloka6"> <a href="218.htm#218_sloka6">6 </a> <br>na śaśāka vinirgantuṃ kaunteya śarapīḍitaḥ<br>mokṣayām āsa taṃ mātā nigīrya bhujagātmajā<br>न शशाक विनिर्गन्तुं कुन्तेय शरपीडितः <br>मोक्षयाम् आस तं माता निगीर्य भुजगात्मजा </div>
<div class="sloka" id="218_sloka7"> <a href="218.htm#218_sloka7">7 </a> <br>tasya pūrvaṃ śiro grastaṃ puccham asya nigīryate<br>ūrdhvam ācakrame sā tu pannagī putragṛddhinī<br>तस्य पूर्वं शिरो ग्रस्तं पुच्छम् अस्य निगीर्यते <br>ऊर्ध्वम् आचक्रमे सा तु पन्नगी पुत्रगृद्धिनी </div>
<div class="sloka" id="218_sloka8"> <a href="218.htm#218_sloka8">8 </a> <br>tasyās tīkṣṇena bhallena pṛthu dhāreṇa pāṇḍavaḥ<br>śiraś ciccheda gacchantyās tām apaśyat sureśvaraḥ<br>तस्यास् तीक्ष्णेन भल्लेन पृथु धारेण पाण्डवः <br>शिरश् चिच्छेद गच्छन्त्यास् ताम् अपश्यत् सुरेश्वरः </div>
<div class="sloka" id="218_sloka9"> <a href="218.htm#218_sloka9">9 </a> <br>taṃ mumocayiṣur vajrī vātavarṣeṇa pāṇḍavam<br>mohayām āsa tat kālam aśvasenas tvam ucyate<br>तं मुमोचयिषुर् वज्री वातवर्षेण पाण्डवम् <br>मोहयाम् आस तत् कालम् अश्वसेनस् त्वम् उच्यते </div>
<div class="sloka" id="218_sloka10"> <a href="218.htm#218_sloka10">10 </a> <br>tāṃ ca māyāṃ tadā dṛṣṭvā ghorāṃ nāgena vañcitaḥ<br>dvidhā tridhā ca ciccheda khagatān eva bhārata<br>तां च मायां तदा दृष्ट्वा घोरां नागेन वञ्चितः <br>द्विधा त्रिधा च चिच्छेद खगतान् एव भारत </div>
<div class="sloka" id="218_sloka11"> <a href="218.htm#218_sloka11">11 </a> <br>śaśāpa taṃ ca saṃkruddho bībhatsur jihmagāminam<br>pāvako vāsudevaś ca apratiṣṭho bhaved iti<br>शशाप तं च संक्रुद्धो बीभत्सुर् जिह्मगामिनम् <br>पावको वासुदेवश् च अप्रतिष्ठो भवेद् इति </div>
<div class="sloka" id="218_sloka12"> <a href="218.htm#218_sloka12">12 </a> <br>tato jiṣṇuḥ sahasrākṣaṃ khaṃ vitatyeṣubhiḥ śitaiḥ<br>yodhayām āsa saṃkruddho vañcanāṃ tām anusmaran<br>ततो जिष्णुः सहस्राक्षं खं वितत्येषुभिः शितैः <br>योधयाम् आस संक्रुद्धो वञ्चनां ताम् अनुस्मरन् </div>
<div class="sloka" id="218_sloka13"> <a href="218.htm#218_sloka13">13 </a> <br>devarāḍ api taṃ dṛṣṭvā saṃrabdham iva phalgunam<br>svam astram asṛjad dīptaṃ yat tatānākhilaṃ nabhaḥ<br>देवराड् अपि तं दृष्ट्वा संरब्धम् इव फल्गुनम् <br>स्वम् अस्त्रम् असृजद् दीप्तं यत् ततानाखिलं नभः </div>
<div class="sloka" id="218_sloka14"> <a href="218.htm#218_sloka14">14 </a> <br>tato vāyur mahāghoṣaḥ kṣobhayan sarvasāgarān<br>viyatstho 'janayan meghāñ jaladhārā muca ākulān<br>ततो वायुर् महाघोषः क्षोभयन् सर्वसागरान् <br>वियत्स्थो 'जनयन् मेघाञ् जलधारा मुच आकुलान् </div>
<div class="sloka" id="218_sloka15"> <a href="218.htm#218_sloka15">15 </a> <br>tad vighātārtham asṛjad arjuno 'py astram uttamam<br>vāyavyam evābhimantrya pratipattiviśāradaḥ<br>तद् विघातार्थम् असृजद् अर्जुनो 'प्य् अस्त्रम् उत्तमम् <br>वायव्यम् एवाभिमन्त्र्य प्रतिपत्तिविशारदः </div>
<div class="sloka" id="218_sloka16"> <a href="218.htm#218_sloka16">16 </a> <br>tenendrāśani meghānāṃ vīryaujas tadvināśitam<br>jaladhārāś ca tāḥ śeṣaṃ jagmur neśuś ca vidyutaḥ<br>तेनेन्द्राशनि मेघानां वीर्युजस् तद्विनाशितम् <br>जलधाराश् च ताः शेषं जग्मुर् नेशुश् च विद्युतः </div>
<div class="sloka" id="218_sloka17"> <a href="218.htm#218_sloka17">17 </a> <br>kṣaṇena cābhavad vyoma saṃpraśānta rajas tamaḥ<br>sukhaśītānila guṇaṃ prakṛtisthārka maṇḍalam<br>क्षणेन चाभवद् व्योम संप्रशान्त रजस् तमः <br>सुखशीतानिल गुणं प्रकृतिस्थार्क मण्डलम् </div>
<div class="sloka" id="218_sloka18"> <a href="218.htm#218_sloka18">18 </a> <br>niṣpratīkāra hṛṣṭaś ca hutabhug vividhākṛtiḥ<br>prajajvālātulārciṣmān svanādaiḥ pūrayañ jagat<br>निष्प्रतीकार हृष्टश् च हुतभुग् विविधाकृतिः <br>प्रजज्वालातुलार्चिष्मान् स्वनादैः पूरयञ् जगत् </div>
<div class="sloka" id="218_sloka19"> <a href="218.htm#218_sloka19">19 </a> <br>kṛṣṇābhyāṃ rakṣitaṃ dṛṣṭvā taṃ ca dāvam ahaṃ kṛtāḥ<br>samutpetur athākāśaṃ suparṇādyāḥ patatriṇaḥ<br>कृष्णाभ्यां रक्षितं दृष्ट्वा तं च दावम् अहं कृताः <br>समुत्पेतुर् अथाकाशं सुपर्णाद्याः पतत्रिणः </div>
<div class="sloka" id="218_sloka20"> <a href="218.htm#218_sloka20">20 </a> <br>garuḍā vajrasadṛśaiḥ pakṣatuṇḍa nakhais tathā<br>prahartukāmāḥ saṃpetur ākāśāt kṛṣṇa pāṇḍavau<br>गरुडा वज्रसदृशैः पक्षतुण्ड नखैस् तथा <br>प्रहर्तुकामाः संपेतुर् आकाशात् कृष्ण पाण्डवु </div>
<div class="sloka" id="218_sloka21"> <a href="218.htm#218_sloka21">21 </a> <br>tathaivoraga saṃghātāḥ pāṇḍavasya samīpataḥ<br>utsṛjanto viṣaṃ ghoraṃ niścerur jvalitānanāḥ<br>तथैवोरग संघाताः पाण्डवस्य समीपतः <br>उत्सृजन्तो विषं घोरं निश्चेरुर् ज्वलिताननाः </div>
<div class="sloka" id="218_sloka22"> <a href="218.htm#218_sloka22">22 </a> <br>tāṃś cakarta śaraiḥ pārthaḥ saroṣān dṛśyakhe carān<br>vivaśāś cāpatan dīptaṃ dehābhāvāya pāvakam<br>तांश् चकर्त शरैः पार्थः सरोषान् दृश्यखे चरान् <br>विवशाश् चापतन् दीप्तं देहाभावाय पावकम् </div>
<div class="sloka" id="218_sloka23"> <a href="218.htm#218_sloka23">23 </a> <br>tataḥ surāḥ sagandharvā yakṣarākṣasa pannagāḥ<br>utpetur nādam atulam utsṛjanto raṇārthiṇaḥ<br>ततः सुराः सगन्धर्वा यक्षराक्षस पन्नगाः <br>उत्पेतुर् नादम् अतुलम् उत्सृजन्तो रणार्थिणः </div>
<div class="sloka" id="218_sloka24"> <a href="218.htm#218_sloka24">24 </a> <br>ayaḥ kaṇapa cakrāśma bhuśuṇḍy udyatabāhavaḥ<br>kṛṣṇa pārthau jighāṃsantaḥ krodhasaṃmūrcchitaujasaḥ<br>अयः कणप चक्राश्म भुशुण्ड्य् उद्यतबाहवः <br>कृष्ण पार्थु जिघांसन्तः क्रोधसंमूर्च्छितुजसः </div>
<div class="sloka" id="218_sloka25"> <a href="218.htm#218_sloka25">25 </a> <br>teṣām abhivyāharatāṃ śastravarṣaṇṃ ca muñcatām<br>pramamāthottamāṅgāni bībhatsur niśitaiḥ śaraiḥ<br>तेषाम् अभिव्याहरतां शस्त्रवर्षणं च मुञ्चताम् <br>प्रममाथोत्तमाङ्गानि बीभत्सुर् निशितैः शरैः </div>
<div class="sloka" id="218_sloka26"> <a href="218.htm#218_sloka26">26 </a> <br>kṛṣṇaś ca sumahātejāś cakreṇāri nihā tadā<br>daityadānava saṃghānāṃ cakāra kadanaṃ mahat<br>कृष्णश् च सुमहातेजाश् चक्रेणारि निहा तदा <br>दैत्यदानव संघानां चकार कदनं महत् </div>
<div class="sloka" id="218_sloka27"> <a href="218.htm#218_sloka27">27 </a> <br>athāpare śarair viddhāś cakravegeritās tadā<br>velām iva samāsādya vyātiṣṭhanta mahaujasaḥ<br>अथापरे शरैर् विद्धाश् चक्रवेगेरितास् तदा <br>वेलाम् इव समासाद्य व्यातिष्ठन्त महुजसः </div>
<div class="sloka" id="218_sloka28"> <a href="218.htm#218_sloka28">28 </a> <br>tataḥ śakro 'bhisaṃkruddhas tridaśānāṃ maheśvaraḥ<br>pāṇḍuraṃ gajam āsthāya tāv ubhau samabhidravat<br>ततः शक्रो 'भिसंक्रुद्धस् त्रिदशानां महेश्वरः <br>पाण्डुरं गजम् आस्थाय ताव् उभु समभिद्रवत् </div>
<div class="sloka" id="218_sloka29"> <a href="218.htm#218_sloka29">29 </a> <br>aśaniṃ gṛhya tarasā vajram astram avāsṛjat<br>hatāv etāv iti prāha surān asurasūdanaḥ<br>अशनिं गृह्य तरसा वज्रम् अस्त्रम् अवासृजत् <br>हताव् एताव् इति प्राह सुरान् असुरसूदनः </div>
<div class="sloka" id="218_sloka30"> <a href="218.htm#218_sloka30">30 </a> <br>tataḥ samudyatāṃ dṛṣṭvā devendreṇa mahāśanim<br>jagṛhuḥ sarvaśastrāṇi svāni svāni surās tadā<br>ततः समुद्यतां दृष्ट्वा देवेन्द्रेण महाशनिम् <br>जगृहुः सर्वशस्त्राणि स्वानि स्वानि सुरास् तदा </div>
<div class="sloka" id="218_sloka31"> <a href="218.htm#218_sloka31">31 </a> <br>kāladaṇḍaṃ yamo rājā śibikāṃ ca dhaneśvaraḥ<br>pāśaṃ ca varuṇas tatra vicakraṃ ca tathā śivaḥ<br>कालदण्डं यमो राजा शिबिकां च धनेश्वरः <br>पाशं च वरुणस् तत्र विचक्रं च तथा शिवः </div>
<div class="sloka" id="218_sloka32"> <a href="218.htm#218_sloka32">32 </a> <br>oṣadhīr dīpyamānāś ca jagṛhāte 'śvināv api<br>jagṛhe ca dhanur dhātā musalaṃ ca jayas tathā<br>ओषधीर् दीप्यमानाश् च जगृहाते 'श्विनाव् अपि <br>जगृहे च धनुर् धाता मुसलं च जयस् तथा </div>
<div class="sloka" id="218_sloka33"> <a href="218.htm#218_sloka33">33 </a> <br>parvataṃ cāpi jagrāha kruddhas tvaṣṭā mahābalaḥ<br>aṃśas tu śaktiṃ jagrāha mṛtyur devaḥ paraśvadham<br>पर्वतं चापि जग्राह क्रुद्धस् त्वष्टा महाबलः <br>अंशस् तु शक्तिं जग्राह मृत्युर् देवः परश्वधम् </div>
<div class="sloka" id="218_sloka34"> <a href="218.htm#218_sloka34">34 </a> <br>pragṛhya parighaṃ ghoraṃ vicacārāryamā api<br>mitraś ca kṣura paryantaṃ cakraṃ gṛhya vyatiṣṭhata<br>प्रगृह्य परिघं घोरं विचचारार्यमा अपि <br>मित्रश् च क्षुर पर्यन्तं चक्रं गृह्य व्यतिष्ठत </div>
<div class="sloka" id="218_sloka35"> <a href="218.htm#218_sloka35">35 </a> <br>pūṣā bhagaś ca saṃkruddhaḥ savitā ca viśāṃ pate<br>āttakārmukanistriṃśāḥ kṛṣṇa pārthāv abhidrutāḥ<br>पूषा भगश् च संक्रुद्धः सविता च विशां पते <br>आत्तकार्मुकनिस्त्रिंशाः कृष्ण पार्थाव् अभिद्रुताः </div>
<div class="sloka" id="218_sloka36"> <a href="218.htm#218_sloka36">36 </a> <br>rudrāś ca vasavaś caiva marutaś ca mahābalāḥ<br>viśve devās tathā sādhyā dīpyamānāḥ svatejasā<br>रुद्राश् च वसवश् चैव मरुतश् च महाबलाः <br>विश्वे देवास् तथा साध्या दीप्यमानाः स्वतेजसा </div>
<div class="sloka" id="218_sloka37"> <a href="218.htm#218_sloka37">37 </a> <br>ete cānye ca bahavo devās tau puruṣottamau<br>kṛṣṇa pārthau jighāṃsantaḥ pratīyur vividhāyudhāḥ<br>एते चान्ये च बहवो देवास् तु पुरुषोत्तमु <br>कृष्ण पार्थु जिघांसन्तः प्रतीयुर् विविधायुधाः </div>
<div class="sloka" id="218_sloka38"> <a href="218.htm#218_sloka38">38 </a> <br>tatrādbhutāny adṛśyanta nimittāni mahāhave<br>yugāntasamarūpāṇi bhūtotsādāya bhārata<br>तत्राद्भुतान्य् अदृश्यन्त निमित्तानि महाहवे <br>युगान्तसमरूपाणि भूतोत्सादाय भारत </div>
<div class="sloka" id="218_sloka39"> <a href="218.htm#218_sloka39">39 </a> <br>tathā tu dṛṣṭvā saṃrabdhaṃ śakraṃ devaiḥ sahācyutau<br>abhītau yudhi durdharṣau tasthatuḥ sajjakārmukau<br>तथा तु दृष्ट्वा संरब्धं शक्रं देवैः सहाच्युतु <br>अभीतु युधि दुर्धर्षु तस्थतुः सज्जकार्मुकु </div>
<div class="sloka" id="218_sloka40"> <a href="218.htm#218_sloka40">40 </a> <br>āgatāṃś caiva tān dṛṣṭvā devān ekaikaśas tataḥ<br>nyavārayetāṃ saṃkruddhau bāṇair varjopamais tadā<br>आगतांश् चैव तान् दृष्ट्वा देवान् एकैकशस् ततः <br>न्यवारयेतां संक्रुद्धु बाणैर् वर्जोपमैस् तदा </div>
<div class="sloka" id="218_sloka41"> <a href="218.htm#218_sloka41">41 </a> <br>asakṛd bhagnasaṃkalpāḥ surāś ca bahuśaḥ kṛtāḥ<br>bhayād raṇaṃ parityajya śakram evābhiśiśriyuḥ<br>असकृद् भग्नसंकल्पाः सुराश् च बहुशः कृताः <br>भयाद् रणं परित्यज्य शक्रम् एवाभिशिश्रियुः </div>
<div class="sloka" id="218_sloka42"> <a href="218.htm#218_sloka42">42 </a> <br>dṛṣṭvā nivāritān devān mādhavenārjunena ca<br>āścaryam agamas tatra munayo divi viṣṭhitāḥ<br>दृष्ट्वा निवारितान् देवान् माधवेनार्जुनेन च <br>आश्चर्यम् अगमस् तत्र मुनयो दिवि विष्ठिताः </div>
<div class="sloka" id="218_sloka43"> <a href="218.htm#218_sloka43">43 </a> <br>śakraś cāpi tayor vīryam upalabhyāsakṛd raṇe<br>babhūva paramaprīto bhūyaś caitāv ayodhayat<br>शक्रश् चापि तयोर् वीर्यम् उपलभ्यासकृद् रणे <br>बभूव परमप्रीतो भूयश् चैताव् अयोधयत् </div>
<div class="sloka" id="218_sloka44"> <a href="218.htm#218_sloka44">44 </a> <br>tato 'śmavarṣaṃ sumahad vyasṛjat pākaśāsanaḥ<br>bhūya eva tadā vīryaṃ jijñāsuḥ savyasācinaḥ<br>tac charair arjuno varṣaṃ pratijaghne 'tyamarṣaṇaḥ<br>ततो 'श्मवर्षं सुमहद् व्यसृजत् पाकशासनः <br>भूय एव तदा वीर्यं जिज्ञासुः सव्यसाचिनः <br>तच् छरैर् अर्जुनो वर्षं प्रतिजघ्ने 'त्यमर्षणः </div>
<div class="sloka" id="218_sloka45"> <a href="218.htm#218_sloka45">45 </a> <br>viphalaṃ kriyamāṇaṃ tat saṃprekṣya ca śatakratuḥ<br>bhūyaḥ saṃvardhayām āsa tad varṣaṃ devarāḍ atha<br>विफलं क्रियमाणं तत् संप्रेक्ष्य च शतक्रतुः <br>भूयः संवर्धयाम् आस तद् वर्षं देवराड् अथ </div>
<div class="sloka" id="218_sloka46"> <a href="218.htm#218_sloka46">46 </a> <br>so 'śmavarṣaṃ mahāvegair iṣubhiḥ pākaśāsaniḥ<br>vilayaṃ gamayām āsa harṣayan pitaraṃ tadā<br>सो 'श्मवर्षं महावेगैर् इषुभिः पाकशासनिः <br>विलयं गमयाम् आस हर्षयन् पितरं तदा </div>
<div class="sloka" id="218_sloka47"> <a href="218.htm#218_sloka47">47 </a> <br>samutpāṭya tu pāṇibhyāṃ mandarāc chikharaṃ mahat<br>sadrumaṃ vyasṛjac chakro jighāṃsuḥ pāṇḍunandanam<br>समुत्पाट्य तु पाणिभ्यां मन्दराच् छिखरं महत् <br>सद्रुमं व्यसृजच् छक्रो जिघांसुः पाण्डुनन्दनम् </div>
<div class="sloka" id="218_sloka48"> <a href="218.htm#218_sloka48">48 </a> <br>tato 'rjuno vegavadbhir jvalitāgrair ajihmagaiḥ<br>bāṇair vidhvaṃsayām āsa gireḥ śṛṅgaṃ sahasradhā<br>ततो 'र्जुनो वेगवद्भिर् ज्वलिताग्रैर् अजिह्मगैः <br>बाणैर् विध्वंसयाम् आस गिरेः शृङ्गं सहस्रधा </div>
<div class="sloka" id="218_sloka49"> <a href="218.htm#218_sloka49">49 </a> <br>girer viśīryamāṇasya tasya rūpaṃ tadā babhau<br>sārkacandra grahasyeva nabhasaḥ praviśīryataḥ<br>गिरेर् विशीर्यमाणस्य तस्य रूपं तदा बभु <br>सार्कचन्द्र ग्रहस्येव नभसः प्रविशीर्यतः </div></body></html>