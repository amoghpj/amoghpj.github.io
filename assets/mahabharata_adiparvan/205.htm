<html><body><div class="sloka" id="205_sloka1"> <a href="205.htm#205_sloka1">1 </a> <br>[vai]<br>evaṃ te samayaṃ kṛtvā nyavasaṃs tatra pāṇḍavāḥ<br>vaśe śastrapratāpena kurvanto 'nyān mahīkṣitaḥ<br>[वै] <br>एवं ते समयं कृत्वा न्यवसंस् तत्र पाण्डवाः <br>वशे शस्त्रप्रतापेन कुर्वन्तो 'न्यान् महीक्षितः </div>
<div class="sloka" id="205_sloka2"> <a href="205.htm#205_sloka2">2 </a> <br>teṣāṃ manujasiṃhānāṃ pañcānām amitaujasām<br>babhūva kṛṣṇā sarveṣāṃ pārthānāṃ vaśavartinī<br>तेषां मनुजसिंहानां पञ्चानाम् अमितुजसाम् <br>बभूव कृष्णा सर्वेषां पार्थानां वशवर्तिनी </div>
<div class="sloka" id="205_sloka3"> <a href="205.htm#205_sloka3">3 </a> <br>te tayā taiś ca sā vīraiḥ patibhiḥ saha pañcabhiḥ<br>babhūva paramaprītā nāgair iva sarasvatī<br>ते तया तैश् च सा वीरैः पतिभिः सह पञ्चभिः <br>बभूव परमप्रीता नागैर् इव सरस्वती </div>
<div class="sloka" id="205_sloka4"> <a href="205.htm#205_sloka4">4 </a> <br>vartamāneṣu dharmeṇa pāṇḍaveṣu mahātmasu<br>vyavardhan kuravaḥ sarve hīnadoṣāḥ sukhānvitāḥ<br>वर्तमानेषु धर्मेण पाण्डवेषु महात्मसु <br>व्यवर्धन् कुरवः सर्वे हीनदोषाः सुखान्विताः </div>
<div class="sloka" id="205_sloka5"> <a href="205.htm#205_sloka5">5 </a> <br>atha dīrgheṇa kālena brāhmaṇasya viśāṃ pate<br>kasyac cit taskarāḥ kec cij jahrur gā nṛpasattama<br>अथ दीर्घेण कालेन ब्राह्मणस्य विशां पते <br>कस्यच् चित् तस्कराः केच् चिज् जह्रुर् गा नृपसत्तम </div>
<div class="sloka" id="205_sloka6"> <a href="205.htm#205_sloka6">6 </a> <br>hriyamāṇe dhane tasmin brāhmaṇaḥ krodhamūrcchitaḥ<br>āgamya khāṇḍava prastham udakrośata pāṇḍavān<br>ह्रियमाणे धने तस्मिन् ब्राह्मणः क्रोधमूर्च्छितः <br>आगम्य खाण्डव प्रस्थम् उदक्रोशत पाण्डवान् </div>
<div class="sloka" id="205_sloka7"> <a href="205.htm#205_sloka7">7 </a> <br>hriyate godhanaṃ kṣudrair nṛśaṃsair akṛtātmabhiḥ<br>prasahya vo 'smād viṣayād abhidhāvata pāṇḍavāḥ<br>ह्रियते गोधनं क्षुद्रैर् नृशंसैर् अकृतात्मभिः <br>प्रसह्य वो 'स्माद् विषयाद् अभिधावत पाण्डवाः </div>
<div class="sloka" id="205_sloka8"> <a href="205.htm#205_sloka8">8 </a> <br>brāhmaṇasya pramattasya havir dhvāṅkṣair vilupyate<br>śārdūlasya guhāṃ śūnyāṃ nīcaḥ kroṣṭābhimarśati<br>ब्राह्मणस्य प्रमत्तस्य हविर् ध्वाङ्क्षैर् विलुप्यते <br>शार्दूलस्य गुहां शून्यां नीचः क्रोष्टाभिमर्शति </div>
<div class="sloka" id="205_sloka9"> <a href="205.htm#205_sloka9">9 </a> <br>brāhmaṇa sve hṛte corair dharmārthe ca vilopite<br>rorūyamāṇe ca mayi kriyatām astradhāraṇam<br>ब्राह्मण स्वे हृते चोरैर् धर्मार्थे च विलोपिते <br>रोरूयमाणे च मयि क्रियताम् अस्त्रधारणम् </div>
<div class="sloka" id="205_sloka10"> <a href="205.htm#205_sloka10">10 </a> <br>rorūyamāṇasyābhyāśe tasya viprasya pāṇḍavaḥ<br>tāni vākyāni śuśrāva kuntīputro dhanaṃjayaḥ<br>रोरूयमाणस्याभ्याशे तस्य विप्रस्य पाण्डवः <br>तानि वाक्यानि शुश्राव कुन्तीपुत्रो धनंजयः </div>
<div class="sloka" id="205_sloka11"> <a href="205.htm#205_sloka11">11 </a> <br>śrutvā caiva mahābāhur mā bhair ity āha taṃ dvijam<br>āyudhāni ca yatrāsan pāṇḍavānāṃ mahātmanām<br>kṛṣṇayā saha tatrāsīd dharmarājo yudhiṣṭhiraḥ<br>श्रुत्वा चैव महाबाहुर् मा भैर् इत्य् आह तं द्विजम् <br>आयुधानि च यत्रासन् पाण्डवानां महात्मनाम् <br>कृष्णया सह तत्रासीद् धर्मराजो युधिष्ठिरः </div>
<div class="sloka" id="205_sloka12"> <a href="205.htm#205_sloka12">12 </a> <br>sa praveśāya cāśakto gamanāya ca pāṇḍavaḥ<br>tasya cārtasya tair vākyaiś codyamānaḥ punaḥ punaḥ<br>ākrande tatra kaunteyaś cintayām āsa duḥkhitaḥ<br>स प्रवेशाय चाशक्तो गमनाय च पाण्डवः <br>तस्य चार्तस्य तैर् वाक्यैश् चोद्यमानः पुनः पुनः <br>आक्रन्दे तत्र कुन्तेयश् चिन्तयाम् आस दुःखितः </div>
<div class="sloka" id="205_sloka13"> <a href="205.htm#205_sloka13">13 </a> <br>hriyamāṇe dhane tasmin brāhmaṇasya tapasvinaḥ<br>aśrupramārjanaṃ tasya kartavyam iti niścitaḥ<br>ह्रियमाणे धने तस्मिन् ब्राह्मणस्य तपस्विनः <br>अश्रुप्रमार्जनं तस्य कर्तव्यम् इति निश्चितः </div>
<div class="sloka" id="205_sloka14"> <a href="205.htm#205_sloka14">14 </a> <br>upaprekṣaṇajo 'dharmaḥ sumahān syān mahīpateḥ<br>yady asya rudato dvāri na karomy adya rakṣaṇam<br>उपप्रेक्षणजो 'धर्मः सुमहान् स्यान् महीपतेः <br>यद्य् अस्य रुदतो द्वारि न करोम्य् अद्य रक्षणम् </div>
<div class="sloka" id="205_sloka15"> <a href="205.htm#205_sloka15">15 </a> <br>anāstikyaṃ ca sarveṣām asmākam api rakṣaṇe<br>pratitiṣṭheta loke 'sminn adharmaś caiva no bhavet<br>अनास्तिक्यं च सर्वेषाम् अस्माकम् अपि रक्षणे <br>प्रतितिष्ठेत लोके 'स्मिन्न् अधर्मश् चैव नो भवेत् </div>
<div class="sloka" id="205_sloka16"> <a href="205.htm#205_sloka16">16 </a> <br>anāpṛcchya ca rājānaṃ gate mayi na saṃśayaḥ<br>ajātaśatror nṛpater mama caivāpriyaṃ bhavet<br>अनापृच्छ्य च राजानं गते मयि न संशयः <br>अजातशत्रोर् नृपतेर् मम चैवाप्रियं भवेत् </div>
<div class="sloka" id="205_sloka17"> <a href="205.htm#205_sloka17">17 </a> <br>anupraveśe rājñas tu vanavāso bhaven mama<br>adharmo vā mahān astu vane vā maraṇaṃ mama<br>śarīrasyāpi nāśena dharma eva viśiṣyate<br>अनुप्रवेशे राज्ञस् तु वनवासो भवेन् मम <br>अधर्मो वा महान् अस्तु वने वा मरणं मम <br>शरीरस्यापि नाशेन धर्म एव विशिष्यते </div>
<div class="sloka" id="205_sloka18"> <a href="205.htm#205_sloka18">18 </a> <br>evaṃ viniścitya tataḥ kuntīputro dhanaṃjayaḥ<br>anupraviśya rājānam āpṛcchya ca viśāṃ pate<br>एवं विनिश्चित्य ततः कुन्तीपुत्रो धनंजयः <br>अनुप्रविश्य राजानम् आपृच्छ्य च विशां पते </div>
<div class="sloka" id="205_sloka19"> <a href="205.htm#205_sloka19">19 </a> <br>dhanur ādāya saṃhṛṣṭo brāhmaṇaṃ pratyabhāṣata<br>brāhmaṇāgamyatāṃ śīghraṃ yāvat paradhanaiṣiṇaḥ<br>धनुर् आदाय संहृष्टो ब्राह्मणं प्रत्यभाषत <br>ब्राह्मणागम्यतां शीघ्रं यावत् परधनैषिणः </div>
<div class="sloka" id="205_sloka20"> <a href="205.htm#205_sloka20">20 </a> <br>na dūre te gatāḥ kṣudrās tāvad gacchāmahe saha<br>yāvad āvartayāmy adya corahastād dhanaṃ tava<br>न दूरे ते गताः क्षुद्रास् तावद् गच्छामहे सह <br>यावद् आवर्तयाम्य् अद्य चोरहस्ताद् धनं तव </div>
<div class="sloka" id="205_sloka21"> <a href="205.htm#205_sloka21">21 </a> <br>so 'nusṛtya mahābāhur dhanvī varmī rathī dhvajī<br>śarair vidhvaṃsitāṃś corān avajitya ca tad dhanam<br>सो 'नुसृत्य महाबाहुर् धन्वी वर्मी रथी ध्वजी <br>शरैर् विध्वंसितांश् चोरान् अवजित्य च तद् धनम् </div>
<div class="sloka" id="205_sloka22"> <a href="205.htm#205_sloka22">22 </a> <br>brāhmaṇasya upāhṛtya yaśaḥ pītvā ca pāṇḍavaḥ<br>ājagāma puraṃ vīraḥ savyasācī paraṃtapaḥ<br>ब्राह्मणस्य उपाहृत्य यशः पीत्वा च पाण्डवः <br>आजगाम पुरं वीरः सव्यसाची परंतपः </div>
<div class="sloka" id="205_sloka23"> <a href="205.htm#205_sloka23">23 </a> <br>so 'bhivādya gurūn sarvāṃs taiś cāpi pratinanditaḥ<br>dharmarājam uvācedaṃ vratam ādiśyatāṃ mama<br>सो 'भिवाद्य गुरून् सर्वांस् तैश् चापि प्रतिनन्दितः <br>धर्मराजम् उवाचेदं व्रतम् आदिश्यतां मम </div>
<div class="sloka" id="205_sloka24"> <a href="205.htm#205_sloka24">24 </a> <br>samayaḥ samatikrānto bhavat saṃdarśanān mayā<br>vanavāsaṃ gamiṣyāmi samayo hy eṣa naḥ kṛtaḥ<br>समयः समतिक्रान्तो भवत् संदर्शनान् मया <br>वनवासं गमिष्यामि समयो ह्य् एष नः कृतः </div>
<div class="sloka" id="205_sloka25"> <a href="205.htm#205_sloka25">25 </a> <br>ity ukto dharmarājas tu sahasā vākyam apriyam<br>katham ity abravīd vācā śokārtaḥ sajjamānayā<br>yudhiṣṭhiro guḍā keśaṃ bhrātā bhrātaram acyutam<br>इत्य् उक्तो धर्मराजस् तु सहसा वाक्यम् अप्रियम् <br>कथम् इत्य् अब्रवीद् वाचा शोकार्तः सज्जमानया <br>युधिष्ठिरो गुडा केशं भ्राता भ्रातरम् अच्युतम् </div>
<div class="sloka" id="205_sloka26"> <a href="205.htm#205_sloka26">26 </a> <br>pramāṇam asmi yadi te mattaḥ śṛṇu vaco 'nagha<br>anupraveśe yad vīra kṛtavāṃs tvaṃ mamāpriyam<br>sarvaṃ tad anujānāmi vyalīkaṃ na ca me hṛdi<br>प्रमाणम् अस्मि यदि ते मत्तः शृणु वचो 'नघ <br>अनुप्रवेशे यद् वीर कृतवांस् त्वं ममाप्रियम् <br>सर्वं तद् अनुजानामि व्यलीकं न च मे हृदि </div>
<div class="sloka" id="205_sloka27"> <a href="205.htm#205_sloka27">27 </a> <br>guror anupraveśo hi nopaghāto yavīyasaḥ<br>yavīyaso 'nupraveśo jyeṣṭhasya vidhilopakaḥ<br>गुरोर् अनुप्रवेशो हि नोपघातो यवीयसः <br>यवीयसो 'नुप्रवेशो ज्येष्ठस्य विधिलोपकः </div>
<div class="sloka" id="205_sloka28"> <a href="205.htm#205_sloka28">28 </a> <br>nivartasva mahābāho kuruṣva vacanaṃ mama<br>na hi te dharmalopo 'sti na ca me dharṣaṇā kṛtā<br>निवर्तस्व महाबाहो कुरुष्व वचनं मम <br>न हि ते धर्मलोपो 'स्ति न च मे धर्षणा कृता </div>
<div class="sloka" id="205_sloka29"> <a href="205.htm#205_sloka29">29 </a> <br>[ārj]<br>na vyājena cared dharmam iti me bhavataḥ śrutam<br>na satyād vicaliṣyāmi satyenāyudham ālabhe<br>[ार्ज्] <br>न व्याजेन चरेद् धर्मम् इति मे भवतः श्रुतम् <br>न सत्याद् विचलिष्यामि सत्येनायुधम् आलभे </div></body></html>