<html><body><div class="sloka" id="99_sloka1"> <a href="99.htm#99_sloka1">1 </a> <br>[bhs]<br>punar bharata vaṃśasya hetuṃ saṃtānavṛddhaye<br>vakṣyāmi niyataṃ mātas tan me nigadataḥ śṛṇu<br>[भ्स्] <br>पुनर् भरत वंशस्य हेतुं संतानवृद्धये <br>वक्ष्यामि नियतं मातस् तन् मे निगदतः शृणु </div>
<div class="sloka" id="99_sloka2"> <a href="99.htm#99_sloka2">2 </a> <br>brāhmaṇo guṇavān kaś cid dhanenopanimantryatām<br>vicitravīryakṣetreṣu yaḥ samutpādayet prajāḥ<br>ब्राह्मणो गुणवान् कश् चिद् धनेनोपनिमन्त्र्यताम् <br>विचित्रवीर्यक्षेत्रेषु यः समुत्पादयेत् प्रजाः </div>
<div class="sloka" id="99_sloka3"> <a href="99.htm#99_sloka3">3 </a> <br>[v]<br>tataḥ satyavatī bhīṣmaṃ vācā saṃsajjamānayā<br>vihasantīva savrīḍam idaṃ vacanam abravīt<br>[व्] <br>ततः सत्यवती भीष्मं वाचा संसज्जमानया <br>विहसन्तीव सव्रीडम् इदं वचनम् अब्रवीत् </div>
<div class="sloka" id="99_sloka4"> <a href="99.htm#99_sloka4">4 </a> <br>satyam etan mahābāho yathā vadasi bhārata<br>viśvāsāt te pravakṣyāmi saṃtānāya kulasya ca<br>na te śakyam anākhyātum āpad dhīyaṃ tathāvidhā<br>सत्यम् एतन् महाबाहो यथा वदसि भारत <br>विश्वासात् ते प्रवक्ष्यामि संतानाय कुलस्य च <br>न ते शक्यम् अनाख्यातुम् आपद् धीयं तथाविधा </div>
<div class="sloka" id="99_sloka5"> <a href="99.htm#99_sloka5">5 </a> <br>tvam eva naḥ kule dharmas tvaṃ satyaṃ tvaṃ parā gatiḥ<br>tasmān niśamya vākyaṃ me kuruṣva yad anantaram<br>त्वम् एव नः कुले धर्मस् त्वं सत्यं त्वं परा गतिः <br>तस्मान् निशम्य वाक्यं मे कुरुष्व यद् अनन्तरम् </div>
<div class="sloka" id="99_sloka6"> <a href="99.htm#99_sloka6">6 </a> <br>dharmayuktasya dharmātman pitur āsīt tarī mama<br>sā kadā cid ahaṃ tatra gatā prathamayauvane<br>धर्मयुक्तस्य धर्मात्मन् पितुर् आसीत् तरी मम <br>सा कदा चिद् अहं तत्र गता प्रथमयुवने </div>
<div class="sloka" id="99_sloka7"> <a href="99.htm#99_sloka7">7 </a> <br>atha dharmabhṛtāṃ śreṣṭhaḥ paramarṣiḥ parāśaraḥ<br>ājagāma tarīṃ dhīmāṃs tariṣyan yamunāṃ nadīm<br>अथ धर्मभृतां श्रेष्ठः परमर्षिः पराशरः <br>आजगाम तरीं धीमांस् तरिष्यन् यमुनां नदीम् </div>
<div class="sloka" id="99_sloka8"> <a href="99.htm#99_sloka8">8 </a> <br>sa tāryamāṇo yamunāṃ mām upetyābravīt tadā<br>sāntvapūrvaṃ muniśreṣṭhaḥ kāmārto madhuraṃ bahu<br>स तार्यमाणो यमुनां माम् उपेत्याब्रवीत् तदा <br>सान्त्वपूर्वं मुनिश्रेष्ठः कामार्तो मधुरं बहु </div>
<div class="sloka" id="99_sloka9"> <a href="99.htm#99_sloka9">9 </a> <br>tam ahaṃ śāpabhītā ca pitur bhītā ca bhārata<br>varair asulabhair uktā na pratyākhyātum utsahe<br>तम् अहं शापभीता च पितुर् भीता च भारत <br>वरैर् असुलभैर् उक्ता न प्रत्याख्यातुम् उत्सहे </div>
<div class="sloka" id="99_sloka10"> <a href="99.htm#99_sloka10">10 </a> <br>abhibhūya sa māṃ bālāṃ tejasā vaśam ānayat<br>tamasā lokam āvṛtya nau gatām eva bhārata<br>अभिभूय स मां बालां तेजसा वशम् आनयत् <br>तमसा लोकम् आवृत्य नु गताम् एव भारत </div>
<div class="sloka" id="99_sloka11"> <a href="99.htm#99_sloka11">11 </a> <br>matsyagandho mahān āsīt purā mama jugupsitaḥ<br>tam apāsya śubhaṃ gandham imaṃ prādāt sa me muniḥ<br>मत्स्यगन्धो महान् आसीत् पुरा मम जुगुप्सितः <br>तम् अपास्य शुभं गन्धम् इमं प्रादात् स मे मुनिः </div>
<div class="sloka" id="99_sloka12"> <a href="99.htm#99_sloka12">12 </a> <br>tato mām āha sa munir garbham utsṛjya māmakam<br>dvīpe 'syā eva saritaḥ kanyaiva tvaṃ bhaviṣyasi<br>ततो माम् आह स मुनिर् गर्भम् उत्सृज्य मामकम् <br>द्वीपे 'स्या एव सरितः कन्यैव त्वं भविष्यसि </div>
<div class="sloka" id="99_sloka13"> <a href="99.htm#99_sloka13">13 </a> <br>pārāśaryo mahāyogī sa babhūva mahān ṛṣiḥ<br>kanyā putro mama purā dvaipāyana iti smṛtaḥ<br>पाराशर्यो महायोगी स बभूव महान् ऋषिः <br>कन्या पुत्रो मम पुरा द्वैपायन इति स्मृतः </div>
<div class="sloka" id="99_sloka14"> <a href="99.htm#99_sloka14">14 </a> <br>yo vyasya vedāṃś caturas tapasā bhagavān ṛṣiḥ<br>loke vyāsatvam āpede kārṣṇyāt kṛṣṇatvam eva ca<br>यो व्यस्य वेदांश् चतुरस् तपसा भगवान् ऋषिः <br>लोके व्यासत्वम् आपेदे कार्ष्ण्यात् कृष्णत्वम् एव च </div>
<div class="sloka" id="99_sloka15"> <a href="99.htm#99_sloka15">15 </a> <br>satyavādī śama paras tapasvī dagdhakilbiṣaḥ<br>sa niyukto mayā vyaktaṃ tvayā ca amitadyute<br>bhrātuḥ kṣetreṣu kalyāṇam apatyaṃ janayiṣyati<br>सत्यवादी शम परस् तपस्वी दग्धकिल्बिषः <br>स नियुक्तो मया व्यक्तं त्वया च अमितद्युते <br>भ्रातुः क्षेत्रेषु कल्याणम् अपत्यं जनयिष्यति </div>
<div class="sloka" id="99_sloka16"> <a href="99.htm#99_sloka16">16 </a> <br>sa hi mām uktavāṃs tatra smareḥ kṛtyeṣu mām iti<br>taṃ smariṣye mahābāho yadi bhīṣma tvam icchasi<br>स हि माम् उक्तवांस् तत्र स्मरेः कृत्येषु माम् इति <br>तं स्मरिष्ये महाबाहो यदि भीष्म त्वम् इच्छसि </div>
<div class="sloka" id="99_sloka17"> <a href="99.htm#99_sloka17">17 </a> <br>tava hy anumate bhīṣma niyataṃ sa mahātapāḥ<br>vicitravīryakṣetreṣu putrān utpādayiṣyati<br>तव ह्य् अनुमते भीष्म नियतं स महातपाः <br>विचित्रवीर्यक्षेत्रेषु पुत्रान् उत्पादयिष्यति </div>
<div class="sloka" id="99_sloka18"> <a href="99.htm#99_sloka18">18 </a> <br>maharṣeḥ kīrtane tasya bhīṣmaḥ prāñjalir abravīt<br>dharmam arthaṃ ca kāmaṃ ca trīn etān yo 'nupaśyati<br>महर्षेः कीर्तने तस्य भीष्मः प्राञ्जलिर् अब्रवीत् <br>धर्मम् अर्थं च कामं च त्रीन् एतान् यो 'नुपश्यति </div>
<div class="sloka" id="99_sloka19"> <a href="99.htm#99_sloka19">19 </a> <br>artham arthānubandhaṃ ca dharmaṃ dharmānubandhanam<br>kāmaṃ kāmānubandhaṃ ca viparītān pṛthak pṛthak<br>yo vicintya dhiyā samyag vyavasyati sa buddhimān<br>अर्थम् अर्थानुबन्धं च धर्मं धर्मानुबन्धनम् <br>कामं कामानुबन्धं च विपरीतान् पृथक् पृथक् <br>यो विचिन्त्य धिया सम्यग् व्यवस्यति स बुद्धिमान् </div>
<div class="sloka" id="99_sloka20"> <a href="99.htm#99_sloka20">20 </a> <br>tad idaṃ dharmayuktaṃ ca hitaṃ caiva kulasya naḥ<br>uktaṃ bhavatyā yac chreyaḥ paramaṃ rocate mama<br>तद् इदं धर्मयुक्तं च हितं चैव कुलस्य नः <br>उक्तं भवत्या यच् छ्रेयः परमं रोचते मम </div>
<div class="sloka" id="99_sloka21"> <a href="99.htm#99_sloka21">21 </a> <br>tatas tasmin pratijñāte bhīṣmeṇa kurunandana<br>kṛṣṇadvaipāyanaṃ kālī cintayām āsa vai munim<br>ततस् तस्मिन् प्रतिज्ञाते भीष्मेण कुरुनन्दन <br>कृष्णद्वैपायनं काली चिन्तयाम् आस वै मुनिम् </div>
<div class="sloka" id="99_sloka22"> <a href="99.htm#99_sloka22">22 </a> <br>sa vedān vibruvan dhīmān mātur vijñāya cintitam<br>prādurbabhūvāviditaḥ kṣaṇena kurunandana<br>स वेदान् विब्रुवन् धीमान् मातुर् विज्ञाय चिन्तितम् <br>प्रादुर्बभूवाविदितः क्षणेन कुरुनन्दन </div>
<div class="sloka" id="99_sloka23"> <a href="99.htm#99_sloka23">23 </a> <br>tasmai pūjāṃ tadā dattvā sutāya vidhipūrvakam<br>pariṣvajya ca bāhubhyāṃ prasnavair abhiṣicya ca<br>mumoca bāṣpaṃ dāśeyī putraṃ dṛṣṭvā cirasya tam<br>तस्मै पूजां तदा दत्त्वा सुताय विधिपूर्वकम् <br>परिष्वज्य च बाहुभ्यां प्रस्नवैर् अभिषिच्य च <br>मुमोच बाष्पं दाशेयी पुत्रं दृष्ट्वा चिरस्य तम् </div>
<div class="sloka" id="99_sloka24"> <a href="99.htm#99_sloka24">24 </a> <br>tām adbhiḥ pariṣicyārtāṃ maharṣir abhivādya ca<br>mātaraṃ pūrvajaḥ putro vyāso vacanam abravīt<br>ताम् अद्भिः परिषिच्यार्तां महर्षिर् अभिवाद्य च <br>मातरं पूर्वजः पुत्रो व्यासो वचनम् अब्रवीत् </div>
<div class="sloka" id="99_sloka25"> <a href="99.htm#99_sloka25">25 </a> <br>bhavatyā yad abhipretaṃ tad ahaṃ kartum āgataḥ<br>śādhi māṃ dharmatattvajñe karavāṇi priyaṃ tava<br>भवत्या यद् अभिप्रेतं तद् अहं कर्तुम् आगतः <br>शाधि मां धर्मतत्त्वज्ञे करवाणि प्रियं तव </div>
<div class="sloka" id="99_sloka26"> <a href="99.htm#99_sloka26">26 </a> <br>tasmai pūjāṃ tato 'kārṣīt purodhāḥ paramarṣaye<br>sa ca tāṃ pratijagrāha vidhivan mantrapūrvakam<br>तस्मै पूजां ततो 'कार्षीत् पुरोधाः परमर्षये <br>स च तां प्रतिजग्राह विधिवन् मन्त्रपूर्वकम् </div>
<div class="sloka" id="99_sloka27"> <a href="99.htm#99_sloka27">27 </a> <br>tam āsanagataṃ mātā pṛṣṭvā kuśalam avyayam<br>satyavaty abhivīkṣyainam uvācedam anantaram<br>तम् आसनगतं माता पृष्ट्वा कुशलम् अव्ययम् <br>सत्यवत्य् अभिवीक्ष्यैनम् उवाचेदम् अनन्तरम् </div>
<div class="sloka" id="99_sloka28"> <a href="99.htm#99_sloka28">28 </a> <br>mātāpitroḥ prajāyante putrāḥ sādhāraṇāḥ kave<br>teṣāṃ pitā yathā svāmī tathā mātā na saṃśayaḥ<br>मातापित्रोः प्रजायन्ते पुत्राः साधारणाः कवे <br>तेषां पिता यथा स्वामी तथा माता न संशयः </div>
<div class="sloka" id="99_sloka29"> <a href="99.htm#99_sloka29">29 </a> <br>vidhātṛvihitaḥ sa tvaṃ yathā me prathamaḥ sutaḥ<br>vicitravīryo brahmarṣe tathā me 'varajaḥ sutaḥ<br>विधातृविहितः स त्वं यथा मे प्रथमः सुतः <br>विचित्रवीर्यो ब्रह्मर्षे तथा मे 'वरजः सुतः </div>
<div class="sloka" id="99_sloka30"> <a href="99.htm#99_sloka30">30 </a> <br>yathaiva pitṛto bhīṣmas tathā tvam api mātṛtaḥ<br>bhrātā vicitravīryasya yathā vā putra manyase<br>यथैव पितृतो भीष्मस् तथा त्वम् अपि मातृतः <br>भ्राता विचित्रवीर्यस्य यथा वा पुत्र मन्यसे </div>
<div class="sloka" id="99_sloka31"> <a href="99.htm#99_sloka31">31 </a> <br>ayaṃ śāṃtanavaḥ satyaṃ pālayan satyavikramaḥ<br>buddhiṃ na kurute 'patye tathā rājyānuśāsane<br>अयं शांतनवः सत्यं पालयन् सत्यविक्रमः <br>बुद्धिं न कुरुते 'पत्ये तथा राज्यानुशासने </div>
<div class="sloka" id="99_sloka32"> <a href="99.htm#99_sloka32">32 </a> <br>sa tvaṃ vyapekṣayā bhrātuḥ saṃtānāya kulasya ca<br>bhīṣmasya cāsya vacanān niyogāc ca mamānagha<br>स त्वं व्यपेक्षया भ्रातुः संतानाय कुलस्य च <br>भीष्मस्य चास्य वचनान् नियोगाच् च ममानघ </div>
<div class="sloka" id="99_sloka33"> <a href="99.htm#99_sloka33">33 </a> <br>anukrośāc ca bhūtānāṃ sarveṣāṃ rakṣaṇāya ca<br>ānṛśaṃsyena yad brūyāṃ tac chrutvā kartum arhasi<br>अनुक्रोशाच् च भूतानां सर्वेषां रक्षणाय च <br>आनृशंस्येन यद् ब्रूयां तच् छ्रुत्वा कर्तुम् अर्हसि </div>
<div class="sloka" id="99_sloka34"> <a href="99.htm#99_sloka34">34 </a> <br>yavīyasas tava bhrātur bhārye surasutopame<br>rūpayauvana saṃpanne putra kāme ca dharmataḥ<br>यवीयसस् तव भ्रातुर् भार्ये सुरसुतोपमे <br>रूपयुवन संपन्ने पुत्र कामे च धर्मतः </div>
<div class="sloka" id="99_sloka35"> <a href="99.htm#99_sloka35">35 </a> <br>tayor utpādayāpatyaṃ samartho hy asi putraka<br>anurūpaṃ kulasyāsya saṃtatyāḥ prasavasya ca<br>तयोर् उत्पादयापत्यं समर्थो ह्य् असि पुत्रक <br>अनुरूपं कुलस्यास्य संतत्याः प्रसवस्य च </div>
<div class="sloka" id="99_sloka36"> <a href="99.htm#99_sloka36">36 </a> <br>[vy]<br>vettha dharmaṃ satyavati paraṃ cāparam eva ca<br>yathā ca tava dharmajñe dharme praṇihitā matiḥ<br>[व्य्] <br>वेत्थ धर्मं सत्यवति परं चापरम् एव च <br>यथा च तव धर्मज्ञे धर्मे प्रणिहिता मतिः </div>
<div class="sloka" id="99_sloka37"> <a href="99.htm#99_sloka37">37 </a> <br>tasmād ahaṃ tvan niyogād dharmam uddiśya kāraṇam<br>īpsitaṃ te kariṣyāmi dṛṣṭaṃ hy etat purātanam<br>तस्माद् अहं त्वन् नियोगाद् धर्मम् उद्दिश्य कारणम् <br>ईप्सितं ते करिष्यामि दृष्टं ह्य् एतत् पुरातनम् </div>
<div class="sloka" id="99_sloka38"> <a href="99.htm#99_sloka38">38 </a> <br>bhrātuḥ putrān pradāsyāmi mitrā varuṇayoḥ samān<br>vrataṃ caretāṃ te devyau nirdiṣṭam iha yan mayā<br>भ्रातुः पुत्रान् प्रदास्यामि मित्रा वरुणयोः समान् <br>व्रतं चरेतां ते देव्यु निर्दिष्टम् इह यन् मया </div>
<div class="sloka" id="99_sloka39"> <a href="99.htm#99_sloka39">39 </a> <br>saṃvatsaraṃ yathānyāyaṃ tataḥ śuddhe bhaviṣyataḥ<br>na hi mām avratopetā upeyāt kā cid aṅganā<br>संवत्सरं यथान्यायं ततः शुद्धे भविष्यतः <br>न हि माम् अव्रतोपेता उपेयात् का चिद् अङ्गना </div>
<div class="sloka" id="99_sloka40"> <a href="99.htm#99_sloka40">40 </a> <br>[s]<br>yathā sadyaḥ prapadyeta devī garbhaṃ tathā kuru<br>arājakeṣu rāṣṭreṣu nāsti vṛṣṭir na devatāḥ<br>[स्] <br>यथा सद्यः प्रपद्येत देवी गर्भं तथा कुरु <br>अराजकेषु राष्ट्रेषु नास्ति वृष्टिर् न देवताः </div>
<div class="sloka" id="99_sloka41"> <a href="99.htm#99_sloka41">41 </a> <br>katham arājakaṃ rāṣṭraṃ śakyaṃ dhārayituṃ prabho<br>tasmād garbhaṃ samādhatsva bhīṣmas taṃ vardhayiṣyati<br>कथम् अराजकं राष्ट्रं शक्यं धारयितुं प्रभो <br>तस्माद् गर्भं समाधत्स्व भीष्मस् तं वर्धयिष्यति </div>
<div class="sloka" id="99_sloka42"> <a href="99.htm#99_sloka42">42 </a> <br>[vy]<br>yadi putraḥ pradātavyo mayā kṣipram akālikam<br>virūpatāṃ me sahatām etad asyāḥ paraṃ vratam<br>[व्य्] <br>यदि पुत्रः प्रदातव्यो मया क्षिप्रम् अकालिकम् <br>विरूपतां मे सहताम् एतद् अस्याः परं व्रतम् </div>
<div class="sloka" id="99_sloka43"> <a href="99.htm#99_sloka43">43 </a> <br>yadi me sahate gandhaṃ rūpaṃ veṣaṃ tathā vapuḥ<br>adyaiva garbhaṃ kausalyā viśiṣṭaṃ pratipadyatām<br>यदि मे सहते गन्धं रूपं वेषं तथा वपुः <br>अद्यैव गर्भं कुसल्या विशिष्टं प्रतिपद्यताम् </div>
<div class="sloka" id="99_sloka44"> <a href="99.htm#99_sloka44">44 </a> <br>[v]<br>samāgamanam ākāṅkṣann iti so 'ntarhito muniḥ<br>tato 'bhigamya sā devī snuṣāṃ rahasi saṃgatām<br>dharmyam arthasamāyuktam uvāca vacanaṃ hitam<br>[व्] <br>समागमनम् आकाङ्क्षन्न् इति सो 'न्तर्हितो मुनिः <br>ततो 'भिगम्य सा देवी स्नुषां रहसि संगताम् <br>धर्म्यम् अर्थसमायुक्तम् उवाच वचनं हितम् </div>
<div class="sloka" id="99_sloka45"> <a href="99.htm#99_sloka45">45 </a> <br>kausalye dharmatantraṃ yad bravīmi tvāṃ nibodha me<br>bharatānāṃ samucchedo vyaktaṃ madbhāgyasaṃkṣayāt<br>कुसल्ये धर्मतन्त्रं यद् ब्रवीमि त्वां निबोध मे <br>भरतानां समुच्छेदो व्यक्तं मद्भाग्यसंक्षयात् </div>
<div class="sloka" id="99_sloka46"> <a href="99.htm#99_sloka46">46 </a> <br>vyathitāṃ māṃ ca saṃprekṣya pitṛvaṃśaṃ ca pīḍitam<br>bhīṣmo buddhim adān me 'tra dharmasya ca vivṛddhaye<br>व्यथितां मां च संप्रेक्ष्य पितृवंशं च पीडितम् <br>भीष्मो बुद्धिम् अदान् मे 'त्र धर्मस्य च विवृद्धये </div>
<div class="sloka" id="99_sloka47"> <a href="99.htm#99_sloka47">47 </a> <br>sā ca buddhis tavādhīnā putri jñātaṃ mayeti ha<br>naṣṭaṃ ca bhārataṃ vaṃśaṃ punar eva samuddhara<br>सा च बुद्धिस् तवाधीना पुत्रि ज्ञातं मयेति ह <br>नष्टं च भारतं वंशं पुनर् एव समुद्धर </div>
<div class="sloka" id="99_sloka48"> <a href="99.htm#99_sloka48">48 </a> <br>putraṃ janaya suśroṇi devarājasamaprabham<br>sa hi rājyadhuraṃ gurvīm udvakṣyati kulasya naḥ<br>पुत्रं जनय सुश्रोणि देवराजसमप्रभम् <br>स हि राज्यधुरं गुर्वीम् उद्वक्ष्यति कुलस्य नः </div></body></html>