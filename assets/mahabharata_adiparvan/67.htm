<html><body><div class="sloka" id="67_sloka1"> <a href="67.htm#67_sloka1">1 </a> <br>[duhsanta]<br>suvyaktaṃ rājaputrī tvaṃ yathā kalyāṇi bhāṣase<br>bhāryā me bhava suśroṇi brūhi kiṃ karavāṇi te<br>[दुह्सन्त] <br>सुव्यक्तं राजपुत्री त्वं यथा कल्याणि भाषसे <br>भार्या मे भव सुश्रोणि ब्रूहि किं करवाणि ते </div>
<div class="sloka" id="67_sloka2"> <a href="67.htm#67_sloka2">2 </a> <br>suvarṇamālā vāsāṃsi kuṇḍale parihāṭake<br>nānāpattanaje śubhre maṇiratne ca śobhane<br>सुवर्णमाला वासांसि कुण्डले परिहाटके <br>नानापत्तनजे शुभ्रे मणिरत्ने च शोभने </div>
<div class="sloka" id="67_sloka3"> <a href="67.htm#67_sloka3">3 </a> <br>āharāmi tavādyāhaṃ niṣkādīny ajināni ca<br>sarvaṃ rājyaṃ tavādyāstu bhāryā me bhava śobhane<br>आहरामि तवाद्याहं निष्कादीन्य् अजिनानि च <br>सर्वं राज्यं तवाद्यास्तु भार्या मे भव शोभने </div>
<div class="sloka" id="67_sloka4"> <a href="67.htm#67_sloka4">4 </a> <br>gāndharveṇa ca māṃ bhīru vivāhenaihi sundari<br>vivāhānāṃ hi rambhoru gāndharvaḥ śreṣṭha ucyate<br>गान्धर्वेण च मां भीरु विवाहेनैहि सुन्दरि <br>विवाहानां हि रम्भोरु गान्धर्वः श्रेष्ठ उच्यते </div>
<div class="sloka" id="67_sloka5"> <a href="67.htm#67_sloka5">5 </a> <br>[ṣak]<br>phalāhāro gato rājan pitā me ita āśramāt<br>taṃ muhūrtaṃ pratīkṣasva sa māṃ tubhyaṃ pradāsyati<br>[षक्] <br>फलाहारो गतो राजन् पिता मे इत आश्रमात् <br>तं मुहूर्तं प्रतीक्षस्व स मां तुभ्यं प्रदास्यति </div>
<div class="sloka" id="67_sloka6"> <a href="67.htm#67_sloka6">6 </a> <br>[duh]<br>icchāmi tvāṃ varārohe bhajamānām anindite<br>tvadarthaṃ māṃ sthitaṃ viddhi tvadgataṃ hi mano mama<br>[दुह्] <br>इच्छामि त्वां वरारोहे भजमानाम् अनिन्दिते <br>त्वदर्थं मां स्थितं विद्धि त्वद्गतं हि मनो मम </div>
<div class="sloka" id="67_sloka7"> <a href="67.htm#67_sloka7">7 </a> <br>ātmano bandhur ātmaiva gatir ātmaiva cātmanaḥ<br>ātmanaivātmano dānaṃ kartum arhasi dharmataḥ<br>आत्मनो बन्धुर् आत्मैव गतिर् आत्मैव चात्मनः <br>आत्मनैवात्मनो दानं कर्तुम् अर्हसि धर्मतः </div>
<div class="sloka" id="67_sloka8"> <a href="67.htm#67_sloka8">8 </a> <br>aṣṭāv eva samāsena vivāhā dharmataḥ smṛtāḥ<br>brāhmo daivas tathaivārṣaḥ prājāpatyas tathāsuraḥ<br>अष्टाव् एव समासेन विवाहा धर्मतः स्मृताः <br>ब्राह्मो दैवस् तथैवार्षः प्राजापत्यस् तथासुरः </div>
<div class="sloka" id="67_sloka9"> <a href="67.htm#67_sloka9">9 </a> <br>gāndharvo rākṣasaś caiva paiśācaś cāṣṭamaḥ smṛtaḥ<br>teṣāṃ dharmān yathāpūrvaṃ manuḥ svāyambhuvo 'bravīt<br>गान्धर्वो राक्षसश् चैव पैशाचश् चाष्टमः स्मृतः <br>तेषां धर्मान् यथापूर्वं मनुः स्वायम्भुवो 'ब्रवीत् </div>
<div class="sloka" id="67_sloka10"> <a href="67.htm#67_sloka10">10 </a> <br>praśastāṃś caturaḥ pūrvān brāhmaṇasyopadhāraya<br>ṣaḍ ānupūrvyā kṣatrasya viddhi dharmān anindite<br>प्रशस्तांश् चतुरः पूर्वान् ब्राह्मणस्योपधारय <br>षड् आनुपूर्व्या क्षत्रस्य विद्धि धर्मान् अनिन्दिते </div>
<div class="sloka" id="67_sloka11"> <a href="67.htm#67_sloka11">11 </a> <br>rājñāṃ tu rākṣaso 'py ukto viṭ śūdreṣv āsuraḥ smṛtaḥ<br>pañcānāṃ tu trayo dharmyā dvāv adharmyau smṛtāv iha<br>राज्ञां तु राक्षसो 'प्य् उक्तो विट् शूद्रेष्व् आसुरः स्मृतः <br>पञ्चानां तु त्रयो धर्म्या द्वाव् अधर्म्यु स्मृताव् इह </div>
<div class="sloka" id="67_sloka12"> <a href="67.htm#67_sloka12">12 </a> <br>paiśācaś cāsuraś caiva na kartavyau kathaṃ cana<br>anena vidhinā kāryo dharmasyaiṣā gatiḥ smṛtā<br>पैशाचश् चासुरश् चैव न कर्तव्यु कथं चन <br>अनेन विधिना कार्यो धर्मस्यैषा गतिः स्मृता </div>
<div class="sloka" id="67_sloka13"> <a href="67.htm#67_sloka13">13 </a> <br>gāndharvarākṣasau kṣatre dharmyau tau mā viśaṅkithāḥ<br>pṛthag vā yadi vā miśrau kartavyau nātra saṃśayaḥ<br>गान्धर्वराक्षसु क्षत्रे धर्म्यु तु मा विशङ्किथाः <br>पृथग् वा यदि वा मिश्रु कर्तव्यु नात्र संशयः </div>
<div class="sloka" id="67_sloka14"> <a href="67.htm#67_sloka14">14 </a> <br>sā tvaṃ mama sakāmasya sakāmā varavarṇini<br>gāndharveṇa vivāhena bhāryā bhavitum arhasi<br>सा त्वं मम सकामस्य सकामा वरवर्णिनि <br>गान्धर्वेण विवाहेन भार्या भवितुम् अर्हसि </div>
<div class="sloka" id="67_sloka15"> <a href="67.htm#67_sloka15">15 </a> <br>[ṣak]<br>yadi dharmapathas tv eṣa yadi cātmā prabhur mama<br>pradāne pauravaśreṣṭha śṛṇu me samayaṃ prabho<br>[षक्] <br>यदि धर्मपथस् त्व् एष यदि चात्मा प्रभुर् मम <br>प्रदाने पुरवश्रेष्ठ शृणु मे समयं प्रभो </div>
<div class="sloka" id="67_sloka16"> <a href="67.htm#67_sloka16">16 </a> <br>satyaṃ me pratijānīhi yat tvāṃ vakṣyāmy ahaṃ rahaḥ<br>mama jāyeta yaḥ putraḥ sa bhavet tvad anantaram<br>सत्यं मे प्रतिजानीहि यत् त्वां वक्ष्याम्य् अहं रहः <br>मम जायेत यः पुत्रः स भवेत् त्वद् अनन्तरम् </div>
<div class="sloka" id="67_sloka17"> <a href="67.htm#67_sloka17">17 </a> <br>yuvarājo mahārāja satyam etad bravīhi me<br>yady etad evaṃ duḥṣanta astu me saṃgamas tvayā<br>युवराजो महाराज सत्यम् एतद् ब्रवीहि मे <br>यद्य् एतद् एवं दुःषन्त अस्तु मे संगमस् त्वया </div>
<div class="sloka" id="67_sloka18"> <a href="67.htm#67_sloka18">18 </a> <br>[v]<br>evam astv iti tāṃ rājā pratyuvācāvicārayan<br>api ca tvāṃ nayiṣyāmi nagaraṃ svaṃ śucismite<br>yathā tvam arhā suśroṇi satyam etad bravīmi te<br>[व्] <br>एवम् अस्त्व् इति तां राजा प्रत्युवाचाविचारयन् <br>अपि च त्वां नयिष्यामि नगरं स्वं शुचिस्मिते <br>यथा त्वम् अर्हा सुश्रोणि सत्यम् एतद् ब्रवीमि ते </div>
<div class="sloka" id="67_sloka19"> <a href="67.htm#67_sloka19">19 </a> <br>evam uktvā sa rājarṣis tām aninditagāminīm<br>jagrāha vidhivat pāṇāv uvāsa ca tayā saha<br>एवम् उक्त्वा स राजर्षिस् ताम् अनिन्दितगामिनीम् <br>जग्राह विधिवत् पाणाव् उवास च तया सह </div>
<div class="sloka" id="67_sloka20"> <a href="67.htm#67_sloka20">20 </a> <br>viśvāsya caināṃ sa prāyād abravīc ca punaḥ punaḥ<br>preṣayiṣye tavārthāya vāhinīṃ caturaṅgiṇīm<br>tayā tvām ānayiṣyāmi nivāsaṃ svaṃ śucismite<br>विश्वास्य चैनां स प्रायाद् अब्रवीच् च पुनः पुनः <br>प्रेषयिष्ये तवार्थाय वाहिनीं चतुरङ्गिणीम् <br>तया त्वाम् आनयिष्यामि निवासं स्वं शुचिस्मिते </div>
<div class="sloka" id="67_sloka21"> <a href="67.htm#67_sloka21">21 </a> <br>iti tasyāḥ pratiśrutya sa nṛpo janamejaya<br>manasā cintayan prāyāt kāśyapaṃ prati pārthivaḥ<br>इति तस्याः प्रतिश्रुत्य स नृपो जनमेजय <br>मनसा चिन्तयन् प्रायात् काश्यपं प्रति पार्थिवः </div>
<div class="sloka" id="67_sloka22"> <a href="67.htm#67_sloka22">22 </a> <br>bhagavāṃs tapasā yuktaḥ śrutvā kiṃ nu kariṣyati<br>evaṃ saṃcintayann eva praviveśa svakaṃ puram<br>भगवांस् तपसा युक्तः श्रुत्वा किं नु करिष्यति <br>एवं संचिन्तयन्न् एव प्रविवेश स्वकं पुरम् </div>
<div class="sloka" id="67_sloka23"> <a href="67.htm#67_sloka23">23 </a> <br>muhūrtayāte tasmiṃs tu kaṇvo 'py āśramam āgamat<br>śakuntalā ca pitaraṃ hriyā nopajagāma tam<br>मुहूर्तयाते तस्मिंस् तु कण्वो 'प्य् आश्रमम् आगमत् <br>शकुन्तला च पितरं ह्रिया नोपजगाम तम् </div>
<div class="sloka" id="67_sloka24"> <a href="67.htm#67_sloka24">24 </a> <br>vijñāyātha ca tāṃ kaṇvo divyajñāno mahātapāḥ<br>uvāca bhagavān prītaḥ paśyan divyena cakṣuṣā<br>विज्ञायाथ च तां कण्वो दिव्यज्ञानो महातपाः <br>उवाच भगवान् प्रीतः पश्यन् दिव्येन चक्षुषा </div>
<div class="sloka" id="67_sloka25"> <a href="67.htm#67_sloka25">25 </a> <br>tvayādya rājānvayayā mām anādṛtya yatkṛtaḥ<br>puṃsā saha samāyogo na sa dharmopaghātakaḥ<br>त्वयाद्य राजान्वयया माम् अनादृत्य यत्कृतः <br>पुंसा सह समायोगो न स धर्मोपघातकः </div>
<div class="sloka" id="67_sloka26"> <a href="67.htm#67_sloka26">26 </a> <br>kṣatriyasya hi gāndharvo vivāhaḥ śreṣṭha ucyate<br>sakāmāyāḥ sakāmena nirmantro rahasi smṛtaḥ<br>क्षत्रियस्य हि गान्धर्वो विवाहः श्रेष्ठ उच्यते <br>सकामायाः सकामेन निर्मन्त्रो रहसि स्मृतः </div>
<div class="sloka" id="67_sloka27"> <a href="67.htm#67_sloka27">27 </a> <br>dharmātmā ca mahātmā ca duḥṣantaḥ puruṣottamaḥ<br>abhyagacchaḥ patiṃ yaṃ tvaṃ bhajamānaṃ śakuntale<br>धर्मात्मा च महात्मा च दुःषन्तः पुरुषोत्तमः <br>अभ्यगच्छः पतिं यं त्वं भजमानं शकुन्तले </div>
<div class="sloka" id="67_sloka28"> <a href="67.htm#67_sloka28">28 </a> <br>mahātmā janitā loke putras tava mahābalaḥ<br>ya imāṃ sāgarāpāṅgāṃ kṛtsnāṃ bhokṣyati medinīm<br>महात्मा जनिता लोके पुत्रस् तव महाबलः <br>य इमां सागरापाङ्गां कृत्स्नां भोक्ष्यति मेदिनीम् </div>
<div class="sloka" id="67_sloka29"> <a href="67.htm#67_sloka29">29 </a> <br>paraṃ cābhiprayātasya cakraṃ tasya mahātmanaḥ<br>bhaviṣyaty apratihataṃ satataṃ cakravartinaḥ<br>परं चाभिप्रयातस्य चक्रं तस्य महात्मनः <br>भविष्यत्य् अप्रतिहतं सततं चक्रवर्तिनः </div>
<div class="sloka" id="67_sloka30"> <a href="67.htm#67_sloka30">30 </a> <br>tataḥ prakṣālya pādau sā viśrāntaṃ munim abravīt<br>vinidhāya tato bhāraṃ saṃnidhāya phalāni ca<br>ततः प्रक्षाल्य पादु सा विश्रान्तं मुनिम् अब्रवीत् <br>विनिधाय ततो भारं संनिधाय फलानि च </div>
<div class="sloka" id="67_sloka31"> <a href="67.htm#67_sloka31">31 </a> <br>mayā patir vṛto yo 'sau duḥṣantaḥ puruṣottamaḥ<br>tasmai sasacivāya tvaṃ prasādaṃ kartum arhasi<br>मया पतिर् वृतो यो 'सु दुःषन्तः पुरुषोत्तमः <br>तस्मै ससचिवाय त्वं प्रसादं कर्तुम् अर्हसि </div>
<div class="sloka" id="67_sloka32"> <a href="67.htm#67_sloka32">32 </a> <br>[k]<br>prasanna eva tasyāhaṃ tvatkṛte varavarṇini<br>gṛhāṇa ca varaṃ mattas tat kṛte yad abhīpsitam<br>[क्] <br>प्रसन्न एव तस्याहं त्वत्कृते वरवर्णिनि <br>गृहाण च वरं मत्तस् तत् कृते यद् अभीप्सितम् </div></body></html>