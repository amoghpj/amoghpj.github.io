<html><body><div class="sloka" id="12_sloka1"> <a href="12.htm#12_sloka1">1 </a> <br>[ru]<br>kathaṃ hiṃsitavān sarpān kṣatriyo janamejayaḥ<br>sarpā vā hiṃsitās tāta kimarthaṃ dvijasattama<br>[रु] <br>कथं हिंसितवान् सर्पान् क्षत्रियो जनमेजयः <br>सर्पा वा हिंसितास् तात किमर्थं द्विजसत्तम </div>
<div class="sloka" id="12_sloka2"> <a href="12.htm#12_sloka2">2 </a> <br>kimarthaṃ mokṣitāś caiva pannagās tena śaṃsa me<br>āstīkena tad ācakṣva śrotum icchāmy aśeṣataḥ<br>किमर्थं मोक्षिताश् चैव पन्नगास् तेन शंस मे <br>आस्तीकेन तद् आचक्ष्व श्रोतुम् इच्छाम्य् अशेषतः </div>
<div class="sloka" id="12_sloka3"> <a href="12.htm#12_sloka3">3 </a> <br>[rsi]<br>śroṣyasi tvaṃ ruro sarvam āstīka caritaṃ mahat<br>brāhmaṇānāṃ kathayatām ity uktvāntaradhīyata<br>[र्सि] <br>श्रोष्यसि त्वं रुरो सर्वम् आस्तीक चरितं महत् <br>ब्राह्मणानां कथयताम् इत्य् उक्त्वान्तरधीयत </div>
<div class="sloka" id="12_sloka4"> <a href="12.htm#12_sloka4">4 </a> <br>[s]<br>ruruś cāpi vanaṃ sarvaṃ paryadhāvat samantataḥ<br>tam ṛṣiṃ draṣṭum anvicchan saṃśrānto nyapatad bhuvi<br>[स्] <br>रुरुश् चापि वनं सर्वं पर्यधावत् समन्ततः <br>तम् ऋषिं द्रष्टुम् अन्विच्छन् संश्रान्तो न्यपतद् भुवि </div></body></html>