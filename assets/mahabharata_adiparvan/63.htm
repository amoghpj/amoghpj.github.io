<html><body><div class="sloka" id="63_sloka1"> <a href="63.htm#63_sloka1">1 </a> <br>[vai]<br>sa kadā cin mahābāhuḥ prabhūtabalavāhanaḥ<br>vanaṃ jagāma gahanaṃ hayanāgaśatair vṛtaḥ<br>[वै] <br>स कदा चिन् महाबाहुः प्रभूतबलवाहनः <br>वनं जगाम गहनं हयनागशतैर् वृतः </div>
<div class="sloka" id="63_sloka2"> <a href="63.htm#63_sloka2">2 </a> <br>khaḍgaśakti dharair vīrair gadāmusalapāṇibhiḥ<br>prāsatomara hastaiś ca yayau yodhaśatair vṛtaḥ<br>खड्गशक्ति धरैर् वीरैर् गदामुसलपाणिभिः <br>प्रासतोमर हस्तैश् च ययु योधशतैर् वृतः </div>
<div class="sloka" id="63_sloka3"> <a href="63.htm#63_sloka3">3 </a> <br>siṃhanādaiś ca yodhānāṃ śaṅkhadundubhinisvanaiḥ<br>rathanemi svanaiś cāpi sanāgavarabṛṃhitaiḥ<br>सिंहनादैश् च योधानां शङ्खदुन्दुभिनिस्वनैः <br>रथनेमि स्वनैश् चापि सनागवरबृंहितैः </div>
<div class="sloka" id="63_sloka4"> <a href="63.htm#63_sloka4">4 </a> <br>heṣitasvanamiśraiś ca kṣveḍitāsphoṭita svanaiḥ<br>āsīt kilakilā śabdas tasmin gacchati pārthive<br>हेषितस्वनमिश्रैश् च क्ष्वेडितास्फोटित स्वनैः <br>आसीत् किलकिला शब्दस् तस्मिन् गच्छति पार्थिवे </div>
<div class="sloka" id="63_sloka5"> <a href="63.htm#63_sloka5">5 </a> <br>prāsādavaraśṛṅgasthāḥ parayā nṛpa śobhayā<br>dadṛśus taṃ striyas tatra śūram ātmayaśaḥ karam<br>प्रासादवरशृङ्गस्थाः परया नृप शोभया <br>ददृशुस् तं स्त्रियस् तत्र शूरम् आत्मयशः करम् </div>
<div class="sloka" id="63_sloka6"> <a href="63.htm#63_sloka6">6 </a> <br>śakropamam amitraghnaṃ paravāraṇavāraṇam<br>paśyantaḥ strīgaṇās tatra śastrapāṇiṃ sma menire<br>शक्रोपमम् अमित्रघ्नं परवारणवारणम् <br>पश्यन्तः स्त्रीगणास् तत्र शस्त्रपाणिं स्म मेनिरे </div>
<div class="sloka" id="63_sloka7"> <a href="63.htm#63_sloka7">7 </a> <br>ayaṃ sa puruṣavyāghro raṇe 'dbhutaparākramaḥ<br>yasya bāhubalaṃ prāpya na bhavanty asuhṛdgaṇāḥ<br>अयं स पुरुषव्याघ्रो रणे 'द्भुतपराक्रमः <br>यस्य बाहुबलं प्राप्य न भवन्त्य् असुहृद्गणाः </div>
<div class="sloka" id="63_sloka8"> <a href="63.htm#63_sloka8">8 </a> <br>iti vāco bruvantyas tāḥ striyaḥ premṇā narādhipam<br>tuṣṭuvuḥ puṣpavṛṣṭīś ca sasṛjus tasya mūdhani<br>इति वाचो ब्रुवन्त्यस् ताः स्त्रियः प्रेम्णा नराधिपम् <br>तुष्टुवुः पुष्पवृष्टीश् च ससृजुस् तस्य मूधनि </div>
<div class="sloka" id="63_sloka9"> <a href="63.htm#63_sloka9">9 </a> <br>tatra tatra ca viprendraiḥ stūyamānaḥ samantataḥ<br>niryayau parayā prītyā vanaṃ mṛgajighāṃsayā<br>तत्र तत्र च विप्रेन्द्रैः स्तूयमानः समन्ततः <br>निर्ययु परया प्रीत्या वनं मृगजिघांसया </div>
<div class="sloka" id="63_sloka10"> <a href="63.htm#63_sloka10">10 </a> <br>sudūram anujagmus taṃ paurajānapadās tadā<br>nyavartanta tataḥ paścād anujñātā nṛpeṇa ha<br>सुदूरम् अनुजग्मुस् तं पुरजानपदास् तदा <br>न्यवर्तन्त ततः पश्चाद् अनुज्ञाता नृपेण ह </div>
<div class="sloka" id="63_sloka11"> <a href="63.htm#63_sloka11">11 </a> <br>suparṇapratimenātha rathena vasudhādhipaḥ<br>mahīm āpūrayām āsa ghoṣeṇa tridivaṃ tathā<br>सुपर्णप्रतिमेनाथ रथेन वसुधाधिपः <br>महीम् आपूरयाम् आस घोषेण त्रिदिवं तथा </div>
<div class="sloka" id="63_sloka12"> <a href="63.htm#63_sloka12">12 </a> <br>sa gacchan dadṛśe dhīmān nandanapratimaṃ vanam<br>bilvārka khadirākīrṇaṃ kapittha dhava saṃkulam<br>स गच्छन् ददृशे धीमान् नन्दनप्रतिमं वनम् <br>बिल्वार्क खदिराकीर्णं कपित्थ धव संकुलम् </div>
<div class="sloka" id="63_sloka13"> <a href="63.htm#63_sloka13">13 </a> <br>viṣamaṃ parvata prasthair aśmabhiś ca samāvṛtam<br>nirjalaṃ nirmanuṣyaṃ ca bahuyojanam āyatam<br>mṛgasaṃghair vṛtaṃ ghorair anyaiś cāpi vanecaraiḥ<br>विषमं पर्वत प्रस्थैर् अश्मभिश् च समावृतम् <br>निर्जलं निर्मनुष्यं च बहुयोजनम् आयतम् <br>मृगसंघैर् वृतं घोरैर् अन्यैश् चापि वनेचरैः </div>
<div class="sloka" id="63_sloka14"> <a href="63.htm#63_sloka14">14 </a> <br>tad vanaṃ manujavyāghraḥ sabhṛtyabalavāhanaḥ<br>loḍayām āsa duḥṣantaḥ sūdayan vividhān mṛgān<br>तद् वनं मनुजव्याघ्रः सभृत्यबलवाहनः <br>लोडयाम् आस दुःषन्तः सूदयन् विविधान् मृगान् </div>
<div class="sloka" id="63_sloka15"> <a href="63.htm#63_sloka15">15 </a> <br>bāṇagocara saṃprāptāṃs tatra vyāghragaṇān bahūn<br>pātayām āsa duḥṣanto nirbibheda ca sāyakaiḥ<br>बाणगोचर संप्राप्तांस् तत्र व्याघ्रगणान् बहून् <br>पातयाम् आस दुःषन्तो निर्बिभेद च सायकैः </div>
<div class="sloka" id="63_sloka16"> <a href="63.htm#63_sloka16">16 </a> <br>dūrasthān sāyakaiḥ kāṃś cid abhinat sa nararṣabhaḥ<br>abhyāśam āgatāṃś cānyān khaḍgena nirakṛntata<br>दूरस्थान् सायकैः कांश् चिद् अभिनत् स नरर्षभः <br>अभ्याशम् आगतांश् चान्यान् खड्गेन निरकृन्तत </div>
<div class="sloka" id="63_sloka17"> <a href="63.htm#63_sloka17">17 </a> <br>kāṃś cid eṇān sa nirjaghne śaktyā śaktimatāṃ varaḥ<br>gadā maṇḍalatattvajñaś cacārāmita vikramaḥ<br>कांश् चिद् एणान् स निर्जघ्ने शक्त्या शक्तिमतां वरः <br>गदा मण्डलतत्त्वज्ञश् चचारामित विक्रमः </div>
<div class="sloka" id="63_sloka18"> <a href="63.htm#63_sloka18">18 </a> <br>tomarair asibhiś cāpi gadāmusalakarpaṇaiḥ<br>cacāra sa vinighnan vai vanyāṃs tatra mṛgadvijān<br>तोमरैर् असिभिश् चापि गदामुसलकर्पणैः <br>चचार स विनिघ्नन् वै वन्यांस् तत्र मृगद्विजान् </div>
<div class="sloka" id="63_sloka19"> <a href="63.htm#63_sloka19">19 </a> <br>rājñā cādbhutavīryeṇa yodhaiś ca samarapriyaiḥ<br>loḍyamānaṃ mahāraṇyaṃ tatyajuś ca mahāmṛgāḥ<br>राज्ञा चाद्भुतवीर्येण योधैश् च समरप्रियैः <br>लोड्यमानं महारण्यं तत्यजुश् च महामृगाः </div>
<div class="sloka" id="63_sloka20"> <a href="63.htm#63_sloka20">20 </a> <br>tatra vidruta saṃghāni hatayūthapatīni ca<br>mṛgayūthāny athautsukyāc chabdaṃ cakrus tatas tataḥ<br>तत्र विद्रुत संघानि हतयूथपतीनि च <br>मृगयूथान्य् अथुत्सुक्याच् छब्दं चक्रुस् ततस् ततः </div>
<div class="sloka" id="63_sloka21"> <a href="63.htm#63_sloka21">21 </a> <br>śuṣkāṃ cāpi nadīṃ gatvā jalanairāśya karśitāḥ<br>vyāyāmaklāntahṛdayāḥ patanti sma vicetasaḥ<br>शुष्कां चापि नदीं गत्वा जलनैराश्य कर्शिताः <br>व्यायामक्लान्तहृदयाः पतन्ति स्म विचेतसः </div>
<div class="sloka" id="63_sloka22"> <a href="63.htm#63_sloka22">22 </a> <br>kṣutpipāsāparītāś ca śrāntāś ca patitā bhuvi<br>ke cit tatra naravyāghrair abhakṣyanta bubhukṣitaiḥ<br>क्षुत्पिपासापरीताश् च श्रान्ताश् च पतिता भुवि <br>के चित् तत्र नरव्याघ्रैर् अभक्ष्यन्त बुभुक्षितैः </div>
<div class="sloka" id="63_sloka23"> <a href="63.htm#63_sloka23">23 </a> <br>ke cid agnim athotpādya samidhya ca vanecarāḥ<br>bhakṣayanti sma māṃsāni prakuṭya vidhivat tadā<br>के चिद् अग्निम् अथोत्पाद्य समिध्य च वनेचराः <br>भक्षयन्ति स्म मांसानि प्रकुट्य विधिवत् तदा </div>
<div class="sloka" id="63_sloka24"> <a href="63.htm#63_sloka24">24 </a> <br>tatra ke cid gajā mattā balinaḥ śastravikṣatāḥ<br>saṃkocyāgra karān bhītāḥ pradravanti sma vegitāḥ<br>तत्र के चिद् गजा मत्ता बलिनः शस्त्रविक्षताः <br>संकोच्याग्र करान् भीताः प्रद्रवन्ति स्म वेगिताः </div>
<div class="sloka" id="63_sloka25"> <a href="63.htm#63_sloka25">25 </a> <br>śakṛn mūtraṃ sṛjantaś ca kṣarantaḥ śoṇitaṃ bahu<br>vanyā gajavarās tatra mamṛdur manujān bahūn<br>शकृन् मूत्रं सृजन्तश् च क्षरन्तः शोणितं बहु <br>वन्या गजवरास् तत्र ममृदुर् मनुजान् बहून् </div></body></html>