<html><body><div class="sloka" id="96_sloka1"> <a href="96.htm#96_sloka1">1 </a> <br>[v]<br>hate citrāṅgade bhīṣmo bāle bhrātari cānagha<br>pālayām āsa tad rājyaṃ satyavatyā mate sthitaḥ<br>[व्] <br>हते चित्राङ्गदे भीष्मो बाले भ्रातरि चानघ <br>पालयाम् आस तद् राज्यं सत्यवत्या मते स्थितः </div>
<div class="sloka" id="96_sloka2"> <a href="96.htm#96_sloka2">2 </a> <br>saṃprāptayauvanaṃ paśyan bhrātaraṃ dhīmatāṃ varam<br>bhīṣmo vicitravīryasya vivāhāyākaron matim<br>संप्राप्तयुवनं पश्यन् भ्रातरं धीमतां वरम् <br>भीष्मो विचित्रवीर्यस्य विवाहायाकरोन् मतिम् </div>
<div class="sloka" id="96_sloka3"> <a href="96.htm#96_sloka3">3 </a> <br>atha kāśipater bhīṣmaḥ kanyās tisro 'psaraḥ samāḥ<br>śuśrāva sahitā rājan vṛṇvatīr vai svayaṃvaram<br>अथ काशिपतेर् भीष्मः कन्यास् तिस्रो 'प्सरः समाः <br>शुश्राव सहिता राजन् वृण्वतीर् वै स्वयंवरम् </div>
<div class="sloka" id="96_sloka4"> <a href="96.htm#96_sloka4">4 </a> <br>tataḥ sa rathināṃ śreṣṭho rathenaikena varma bhṛt<br>jagāmānumate mātuḥ purīṃ vārāṇasīṃ prati<br>ततः स रथिनां श्रेष्ठो रथेनैकेन वर्म भृत् <br>जगामानुमते मातुः पुरीं वाराणसीं प्रति </div>
<div class="sloka" id="96_sloka5"> <a href="96.htm#96_sloka5">5 </a> <br>tatra rājñaḥ samuditān sarvataḥ samupāgatān<br>dadarśa kanyās tāś caiva bhīṣmaḥ śaṃtanunandanaḥ<br>तत्र राज्ञः समुदितान् सर्वतः समुपागतान् <br>ददर्श कन्यास् ताश् चैव भीष्मः शंतनुनन्दनः </div>
<div class="sloka" id="96_sloka6"> <a href="96.htm#96_sloka6">6 </a> <br>kīrtyamāneṣu rājñāṃ tu nāmasv atha sahasraśaḥ<br>bhīṣmaḥ svayaṃ tadā rājan varayām āsa tāḥ prabhuḥ<br>कीर्त्यमानेषु राज्ञां तु नामस्व् अथ सहस्रशः <br>भीष्मः स्वयं तदा राजन् वरयाम् आस ताः प्रभुः </div>
<div class="sloka" id="96_sloka7"> <a href="96.htm#96_sloka7">7 </a> <br>uvāca ca mahīpālān rājañ jaladaniḥsvanaḥ<br>ratham āropya tāḥ kanyā bhīṣmaḥ praharatāṃ varaḥ<br>उवाच च महीपालान् राजञ् जलदनिःस्वनः <br>रथम् आरोप्य ताः कन्या भीष्मः प्रहरतां वरः </div>
<div class="sloka" id="96_sloka8"> <a href="96.htm#96_sloka8">8 </a> <br>āhūya dānaṃ kanyānāṃ guṇavadbhyaḥ smṛtaṃ budhaiḥ<br>alaṃkṛtya yathāśakti pradāya ca dhanāny api<br>आहूय दानं कन्यानां गुणवद्भ्यः स्मृतं बुधैः <br>अलंकृत्य यथाशक्ति प्रदाय च धनान्य् अपि </div>
<div class="sloka" id="96_sloka9"> <a href="96.htm#96_sloka9">9 </a> <br>prayacchanty apare kanyāṃ mithunena gavām api<br>vittena kathitenānye balenānye 'numānya ca<br>प्रयच्छन्त्य् अपरे कन्यां मिथुनेन गवाम् अपि <br>वित्तेन कथितेनान्ये बलेनान्ये 'नुमान्य च </div>
<div class="sloka" id="96_sloka10"> <a href="96.htm#96_sloka10">10 </a> <br>pramattām upayānty anye svayam anye ca vindate<br>aṣṭamaṃ tam atho vittavivāhaṃ kavibhiḥ smṛtam<br>प्रमत्ताम् उपयान्त्य् अन्ये स्वयम् अन्ये च विन्दते <br>अष्टमं तम् अथो वित्तविवाहं कविभिः स्मृतम् </div>
<div class="sloka" id="96_sloka11"> <a href="96.htm#96_sloka11">11 </a> <br>svayaṃvaraṃ tu rājanyāḥ praśaṃsanty upayānti ca<br>pramathya tu hṛtām āhur jyāyasīṃ dharmavādinaḥ<br>स्वयंवरं तु राजन्याः प्रशंसन्त्य् उपयान्ति च <br>प्रमथ्य तु हृताम् आहुर् ज्यायसीं धर्मवादिनः </div>
<div class="sloka" id="96_sloka12"> <a href="96.htm#96_sloka12">12 </a> <br>tā imāḥ pṛthivīpālā jihīrṣāmi balād itaḥ<br>te yatadhvaṃ paraṃ śaktyā vijayāyetarāya vā<br>sthito 'haṃ pṛthivīpālā yuddhāya kṛtaniścayaḥ<br>ता इमाः पृथिवीपाला जिहीर्षामि बलाद् इतः <br>ते यतध्वं परं शक्त्या विजयायेतराय वा <br>स्थितो 'हं पृथिवीपाला युद्धाय कृतनिश्चयः </div>
<div class="sloka" id="96_sloka13"> <a href="96.htm#96_sloka13">13 </a> <br>evam uktvā mahīpālān kāśirājaṃ ca vīryavān<br>sarvāḥ kanyāḥ sa kauravyo ratham āropayat svakam<br>āmantrya ca sa tān prāyāc chīghraṃ kanyāḥ pragṛhya tāḥ<br>एवम् उक्त्वा महीपालान् काशिराजं च वीर्यवान् <br>सर्वाः कन्याः स कुरव्यो रथम् आरोपयत् स्वकम् <br>आमन्त्र्य च स तान् प्रायाच् छीघ्रं कन्याः प्रगृह्य ताः </div>
<div class="sloka" id="96_sloka14"> <a href="96.htm#96_sloka14">14 </a> <br>tatas te pārthivāḥ sarve samutpetur amarṣitāḥ<br>saṃspṛśantaḥ svakān bāhūn daśanto daśanac chadān<br>ततस् ते पार्थिवाः सर्वे समुत्पेतुर् अमर्षिताः <br>संस्पृशन्तः स्वकान् बाहून् दशन्तो दशनच् छदान् </div>
<div class="sloka" id="96_sloka15"> <a href="96.htm#96_sloka15">15 </a> <br>teṣām ābharaṇāny āśu tvaritānāṃ vimuñcatām<br>āmuñcatāṃ ca varmāṇi saṃbhramaḥ sumahān abhūt<br>तेषाम् आभरणान्य् आशु त्वरितानां विमुञ्चताम् <br>आमुञ्चतां च वर्माणि संभ्रमः सुमहान् अभूत् </div>
<div class="sloka" id="96_sloka16"> <a href="96.htm#96_sloka16">16 </a> <br>tārāṇām iva saṃpāto babhūva janamejaya<br>bhūṣaṇānāṃ ca śubhrāṇāṃ kavacānāṃ ca sarvaśaḥ<br>ताराणाम् इव संपातो बभूव जनमेजय <br>भूषणानां च शुभ्राणां कवचानां च सर्वशः </div>
<div class="sloka" id="96_sloka17"> <a href="96.htm#96_sloka17">17 </a> <br>savarmabhir bhūṣaṇais te drāg bhrājadbhir itas tataḥ<br>sakrodhāmarṣa jihmabhrū sakaṣāya dṛśas tathā<br>सवर्मभिर् भूषणैस् ते द्राग् भ्राजद्भिर् इतस् ततः <br>सक्रोधामर्ष जिह्मभ्रू सकषाय दृशस् तथा </div>
<div class="sloka" id="96_sloka18"> <a href="96.htm#96_sloka18">18 </a> <br>sūtopakḷptān rucirān sadaśvodyata dhūr gatān<br>rathān āsthāya te vīrāḥ sarvapraharaṇānvitāḥ<br>prayāntam ekaṃ kauravyam anusasrur udāyudhāḥ<br>सूतोपकॄप्तान् रुचिरान् सदश्वोद्यत धूर् गतान् <br>रथान् आस्थाय ते वीराः सर्वप्रहरणान्विताः <br>प्रयान्तम् एकं कुरव्यम् अनुसस्रुर् उदायुधाः </div>
<div class="sloka" id="96_sloka19"> <a href="96.htm#96_sloka19">19 </a> <br>tataḥ samabhavad yuddhaṃ teṣāṃ tasya ca bhārata<br>ekasya ca bahūnāṃ ca tumulaṃ lomaharṣaṇam<br>ततः समभवद् युद्धं तेषां तस्य च भारत <br>एकस्य च बहूनां च तुमुलं लोमहर्षणम् </div>
<div class="sloka" id="96_sloka20"> <a href="96.htm#96_sloka20">20 </a> <br>te tv iṣūn daśasāhasrāṃs tasmai yugapad ākṣipan<br>aprāptāṃś caiva tān āśu bhīṣmaḥ sarvāṃs tadācchinat<br>ते त्व् इषून् दशसाहस्रांस् तस्मै युगपद् आक्षिपन् <br>अप्राप्तांश् चैव तान् आशु भीष्मः सर्वांस् तदाच्छिनत् </div>
<div class="sloka" id="96_sloka21"> <a href="96.htm#96_sloka21">21 </a> <br>tatas te pārthivāḥ sarve sarvataḥ parivārayan<br>vavarṣuḥ śaravarṣeṇa varṣeṇevādrim ambudāḥ<br>ततस् ते पार्थिवाः सर्वे सर्वतः परिवारयन् <br>ववर्षुः शरवर्षेण वर्षेणेवाद्रिम् अम्बुदाः </div>
<div class="sloka" id="96_sloka22"> <a href="96.htm#96_sloka22">22 </a> <br>sa tad bāṇamayaṃ varṣaṃ śarair āvārya sarvataḥ<br>tataḥ sarvān mahīpālān pratyavidhyat tribhis tribhiḥ<br>स तद् बाणमयं वर्षं शरैर् आवार्य सर्वतः <br>ततः सर्वान् महीपालान् प्रत्यविध्यत् त्रिभिस् त्रिभिः </div>
<div class="sloka" id="96_sloka23"> <a href="96.htm#96_sloka23">23 </a> <br>tasyāti puruṣān anyāṁl lāghavaṃ rathacāriṇaḥ<br>rakṣaṇaṃ cātmanaḥ saṃkhye śatravo 'py abhyapūjayan<br>तस्याति पुरुषान् अन्याṁल् लाघवं रथचारिणः <br>रक्षणं चात्मनः संख्ये शत्रवो 'प्य् अभ्यपूजयन् </div>
<div class="sloka" id="96_sloka24"> <a href="96.htm#96_sloka24">24 </a> <br>tān vinirjitya tu raṇe sarvaśāstraviśāradaḥ<br>kanyābhiḥ sahitaḥ prāyād bhārato bhāratān prati<br>तान् विनिर्जित्य तु रणे सर्वशास्त्रविशारदः <br>कन्याभिः सहितः प्रायाद् भारतो भारतान् प्रति </div>
<div class="sloka" id="96_sloka25"> <a href="96.htm#96_sloka25">25 </a> <br>tatas taṃ pṛṣṭhato rājañ śālvarājo mahārathaḥ<br>abhyāhanad ameyātmā bhīṣmaṃ śāṃtanavaṃ raṇe<br>ततस् तं पृष्ठतो राजञ् शाल्वराजो महारथः <br>अभ्याहनद् अमेयात्मा भीष्मं शांतनवं रणे </div>
<div class="sloka" id="96_sloka26"> <a href="96.htm#96_sloka26">26 </a> <br>vāraṇaṃ jaghane nighnan dantābhyām aparo yathā<br>vāśitām anusaṃprāpto yūthapo balināṃ varaḥ<br>वारणं जघने निघ्नन् दन्ताभ्याम् अपरो यथा <br>वाशिताम् अनुसंप्राप्तो यूथपो बलिनां वरः </div>
<div class="sloka" id="96_sloka27"> <a href="96.htm#96_sloka27">27 </a> <br>strī kāmatiṣṭha tiṣṭheti bhīṣmam āha sa pārthivaḥ<br>śālvarājo mahābāhur amarṣeṇābhicoditaḥ<br>स्त्री कामतिष्ठ तिष्ठेति भीष्मम् आह स पार्थिवः <br>शाल्वराजो महाबाहुर् अमर्षेणाभिचोदितः </div>
<div class="sloka" id="96_sloka28"> <a href="96.htm#96_sloka28">28 </a> <br>tataḥ sa puruṣavyāghro bhīṣmaḥ parabalārdanaḥ<br>tad vākyākulitaḥ krodhād vidhūmo 'gnir iva jvalan<br>ततः स पुरुषव्याघ्रो भीष्मः परबलार्दनः <br>तद् वाक्याकुलितः क्रोधाद् विधूमो 'ग्निर् इव ज्वलन् </div>
<div class="sloka" id="96_sloka29"> <a href="96.htm#96_sloka29">29 </a> <br>kṣatradharmaṃ samāsthāya vyapetabhayasaṃbhramaḥ<br>nivartayām āsa rathaṃ śālvaṃ prati mahārathaḥ<br>क्षत्रधर्मं समास्थाय व्यपेतभयसंभ्रमः <br>निवर्तयाम् आस रथं शाल्वं प्रति महारथः </div>
<div class="sloka" id="96_sloka30"> <a href="96.htm#96_sloka30">30 </a> <br>nivartamānaṃ taṃ dṛṣṭvā rājānaḥ sarva eva te<br>prekṣakāḥ samapadyanta bhīṣma śālva samāgame<br>निवर्तमानं तं दृष्ट्वा राजानः सर्व एव ते <br>प्रेक्षकाः समपद्यन्त भीष्म शाल्व समागमे </div>
<div class="sloka" id="96_sloka31"> <a href="96.htm#96_sloka31">31 </a> <br>tau vṛṣāv iva nardantau balinau vāśitāntare<br>anyonyam abhivartetāṃ balavikrama śālinau<br>तु वृषाव् इव नर्दन्तु बलिनु वाशितान्तरे <br>अन्योन्यम् अभिवर्तेतां बलविक्रम शालिनु </div>
<div class="sloka" id="96_sloka32"> <a href="96.htm#96_sloka32">32 </a> <br>tato bhīṣmaṃ śāṃtanavaṃ śaraiḥ śatasahasraśaḥ<br>śālvarājo naraśreṣṭhaḥ samavākirad āśugaiḥ<br>ततो भीष्मं शांतनवं शरैः शतसहस्रशः <br>शाल्वराजो नरश्रेष्ठः समवाकिरद् आशुगैः </div>
<div class="sloka" id="96_sloka33"> <a href="96.htm#96_sloka33">33 </a> <br>pūrvam abhyarditaṃ dṛṣṭvā bhīṣmaṃ śālvena te nṛpāḥ<br>vismitāḥ samapadyanta sādhu sādhv iti cābhruvan<br>पूर्वम् अभ्यर्दितं दृष्ट्वा भीष्मं शाल्वेन ते नृपाः <br>विस्मिताः समपद्यन्त साधु साध्व् इति चाभ्रुवन् </div>
<div class="sloka" id="96_sloka34"> <a href="96.htm#96_sloka34">34 </a> <br>lāghavaṃ tasya te dṛṣṭvā saṃyuge sarvapārthivāḥ<br>apūjayanta saṃhṛṣṭā vāgbhiḥ śālvaṃ narādhipāḥ<br>लाघवं तस्य ते दृष्ट्वा संयुगे सर्वपार्थिवाः <br>अपूजयन्त संहृष्टा वाग्भिः शाल्वं नराधिपाः </div>
<div class="sloka" id="96_sloka35"> <a href="96.htm#96_sloka35">35 </a> <br>kṣatriyāṇāṃ tadā vācaḥ śrutvā parapuraṃjayaḥ<br>kruddhaḥ śāṃtanavo bhīṣmas tiṣṭha tiṣṭhety abhāṣata<br>क्षत्रियाणां तदा वाचः श्रुत्वा परपुरंजयः <br>क्रुद्धः शांतनवो भीष्मस् तिष्ठ तिष्ठेत्य् अभाषत </div>
<div class="sloka" id="96_sloka36"> <a href="96.htm#96_sloka36">36 </a> <br>sārathiṃ cābravīt kruddho yāhi yatraiṣa pārthivaḥ<br>yāvad enaṃ nihanmy adya bhujaṃgam iva pakṣirāṭ<br>सारथिं चाब्रवीत् क्रुद्धो याहि यत्रैष पार्थिवः <br>यावद् एनं निहन्म्य् अद्य भुजंगम् इव पक्षिराट् </div>
<div class="sloka" id="96_sloka37"> <a href="96.htm#96_sloka37">37 </a> <br>tato 'straṃ vāruṇaṃ samyag yojayām āsa kauravaḥ<br>tenāśvāṃś caturo 'mṛdnāc chālva rājño narādhipa<br>ततो 'स्त्रं वारुणं सम्यग् योजयाम् आस कुरवः <br>तेनाश्वांश् चतुरो 'मृद्नाच् छाल्व राज्ञो नराधिप </div>
<div class="sloka" id="96_sloka38"> <a href="96.htm#96_sloka38">38 </a> <br>astrair astrāṇi saṃvārya śālvarājñaḥ sa kauravaḥ<br>bhīṣmo nṛpatiśārdūla nyavadhīt tasya sārathim<br>astreṇa cāpy athaikena nyavadhīt turagottamān<br>अस्त्रैर् अस्त्राणि संवार्य शाल्वराज्ञः स कुरवः <br>भीष्मो नृपतिशार्दूल न्यवधीत् तस्य सारथिम् <br>अस्त्रेण चाप्य् अथैकेन न्यवधीत् तुरगोत्तमान् </div>
<div class="sloka" id="96_sloka39"> <a href="96.htm#96_sloka39">39 </a> <br>kanyā hetor naraśreṣṭha bhīṣmaḥ śāṃtanavas tadā<br>jitvā visarjayām āsa jīvantaṃ nṛpasattamam<br>tataḥ śālvaḥ svanagaraṃ prayayau bharatarṣabha<br>कन्या हेतोर् नरश्रेष्ठ भीष्मः शांतनवस् तदा <br>जित्वा विसर्जयाम् आस जीवन्तं नृपसत्तमम् <br>ततः शाल्वः स्वनगरं प्रययु भरतर्षभ </div>
<div class="sloka" id="96_sloka40"> <a href="96.htm#96_sloka40">40 </a> <br>rājāno ye ca tatrāsan svayaṃvaradidṛkṣavaḥ<br>svāny eva te 'pi rāṣṭrāṇi jagmuḥ parapuraṃjaya<br>राजानो ये च तत्रासन् स्वयंवरदिदृक्षवः <br>स्वान्य् एव ते 'पि राष्ट्राणि जग्मुः परपुरंजय </div>
<div class="sloka" id="96_sloka41"> <a href="96.htm#96_sloka41">41 </a> <br>evaṃ vijitya tāḥ kanyā bhīṣmaḥ praharatāṃ varaḥ<br>prayayau hāstinapuraṃ yatra rājā sa kauravaḥ<br>एवं विजित्य ताः कन्या भीष्मः प्रहरतां वरः <br>प्रययु हास्तिनपुरं यत्र राजा स कुरवः </div>
<div class="sloka" id="96_sloka42"> <a href="96.htm#96_sloka42">42 </a> <br>so 'cireṇaiva kālena atyakrāman narādhipa<br>vanāni saritaś caiva śailāṃś ca vividhadrumān<br>सो 'चिरेणैव कालेन अत्यक्रामन् नराधिप <br>वनानि सरितश् चैव शैलांश् च विविधद्रुमान् </div>
<div class="sloka" id="96_sloka43"> <a href="96.htm#96_sloka43">43 </a> <br>akṣataḥ kṣapayitvārīn saṃkhye 'saṃkhyeyavikramaḥ<br>ānayām āsa kāśyasya sutāḥ sāgaragāsutaḥ<br>अक्षतः क्षपयित्वारीन् संख्ये 'संख्येयविक्रमः <br>आनयाम् आस काश्यस्य सुताः सागरगासुतः </div>
<div class="sloka" id="96_sloka44"> <a href="96.htm#96_sloka44">44 </a> <br>snuṣā iva sa dharmātmā bhaginya iva cānujāḥ<br>yathā duhitaraś caiva pratigṛhya yayau kurūn<br>स्नुषा इव स धर्मात्मा भगिन्य इव चानुजाः <br>यथा दुहितरश् चैव प्रतिगृह्य ययु कुरून् </div>
<div class="sloka" id="96_sloka45"> <a href="96.htm#96_sloka45">45 </a> <br>tāḥ sarvā guṇasaṃpannā bhrātā bhrātre yavīyase<br>bhīṣmo vicitravīryāya pradadau vikramāhṛtāḥ<br>ताः सर्वा गुणसंपन्ना भ्राता भ्रात्रे यवीयसे <br>भीष्मो विचित्रवीर्याय प्रददु विक्रमाहृताः </div>
<div class="sloka" id="96_sloka46"> <a href="96.htm#96_sloka46">46 </a> <br>satāṃ dharmeṇa dharmajñaḥ kṛtvā karmātimānuṣam<br>bhrātur vicitravīryasya vivāhāyopacakrame<br>satyavatyā saha mithaḥ kṛtvā niścayam ātmavān<br>सतां धर्मेण धर्मज्ञः कृत्वा कर्मातिमानुषम् <br>भ्रातुर् विचित्रवीर्यस्य विवाहायोपचक्रमे <br>सत्यवत्या सह मिथः कृत्वा निश्चयम् आत्मवान् </div>
<div class="sloka" id="96_sloka47"> <a href="96.htm#96_sloka47">47 </a> <br>vivāhaṃ kārayiṣyantaṃ bhīṣmaṃ kāśipateḥ sutā<br>jyeṣṭhā tāsām idaṃ vākyam abravīd dhi satī tadā<br>विवाहं कारयिष्यन्तं भीष्मं काशिपतेः सुता <br>ज्येष्ठा तासाम् इदं वाक्यम् अब्रवीद् धि सती तदा </div>
<div class="sloka" id="96_sloka48"> <a href="96.htm#96_sloka48">48 </a> <br>mayā saubhapatiḥ pūrvaṃ manasābhivṛtaḥ patiḥ<br>tena cāsmi vṛtā pūrvam eṣa kāmaś ca me pituḥ<br>मया सुभपतिः पूर्वं मनसाभिवृतः पतिः <br>तेन चास्मि वृता पूर्वम् एष कामश् च मे पितुः </div>
<div class="sloka" id="96_sloka49"> <a href="96.htm#96_sloka49">49 </a> <br>mayā varayitavyo 'bhūc chālvas tasmin svayaṃvare<br>etad vijñāya dharmajña tatas tvaṃ dharmam ācara<br>मया वरयितव्यो 'भूच् छाल्वस् तस्मिन् स्वयंवरे <br>एतद् विज्ञाय धर्मज्ञ ततस् त्वं धर्मम् आचर </div>
<div class="sloka" id="96_sloka50"> <a href="96.htm#96_sloka50">50 </a> <br>evam uktas tayā bhīṣmaḥ kanyayā vipra saṃsadi<br>cintām abhyagamad vīro yuktāṃ tasyaiva karmaṇaḥ<br>एवम् उक्तस् तया भीष्मः कन्यया विप्र संसदि <br>चिन्ताम् अभ्यगमद् वीरो युक्तां तस्यैव कर्मणः </div>
<div class="sloka" id="96_sloka51"> <a href="96.htm#96_sloka51">51 </a> <br>sa viniścitya dharmajño brāhmaṇair vedapāragaiḥ<br>anujajñe tadā jyeṣṭām ambāṃ kāśipateḥ sutām<br>स विनिश्चित्य धर्मज्ञो ब्राह्मणैर् वेदपारगैः <br>अनुजज्ञे तदा ज्येष्टाम् अम्बां काशिपतेः सुताम् </div>
<div class="sloka" id="96_sloka52"> <a href="96.htm#96_sloka52">52 </a> <br>ambikāmbālike bhārye prādād bhrātre yavīyase<br>bhīṣmo vicitravīryāya vidhidṛṣṭena karmaṇā<br>अम्बिकाम्बालिके भार्ये प्रादाद् भ्रात्रे यवीयसे <br>भीष्मो विचित्रवीर्याय विधिदृष्टेन कर्मणा </div>
<div class="sloka" id="96_sloka53"> <a href="96.htm#96_sloka53">53 </a> <br>tayoḥ pāṇiṃ gṛhītvā sa rūpayauvana darpitaḥ<br>vicitravīryo dharmātmā kāmātmā samapadyata<br>तयोः पाणिं गृहीत्वा स रूपयुवन दर्पितः <br>विचित्रवीर्यो धर्मात्मा कामात्मा समपद्यत </div>
<div class="sloka" id="96_sloka54"> <a href="96.htm#96_sloka54">54 </a> <br>te cāpi bṛhatī śyāme nīlakuñcita mūrdhaje<br>raktatuṅga nakhopete pīnaśreṇi payodhare<br>ते चापि बृहती श्यामे नीलकुञ्चित मूर्धजे <br>रक्ततुङ्ग नखोपेते पीनश्रेणि पयोधरे </div>
<div class="sloka" id="96_sloka55"> <a href="96.htm#96_sloka55">55 </a> <br>ātmanaḥ pratirūpo 'sau labdhaḥ patir iti sthite<br>vicitravīryaṃ kalyāṇaṃ pūjayām āsatus tu te<br>आत्मनः प्रतिरूपो 'सु लब्धः पतिर् इति स्थिते <br>विचित्रवीर्यं कल्याणं पूजयाम् आसतुस् तु ते </div>
<div class="sloka" id="96_sloka56"> <a href="96.htm#96_sloka56">56 </a> <br>sa cāśvi rūpasadṛśo deva sattvaparākramaḥ<br>sarvāsām eva nārīṇāṃ cittapramathano 'bhavat<br>स चाश्वि रूपसदृशो देव सत्त्वपराक्रमः <br>सर्वासाम् एव नारीणां चित्तप्रमथनो 'भवत् </div>
<div class="sloka" id="96_sloka57"> <a href="96.htm#96_sloka57">57 </a> <br>tābhyāṃ saha samāḥ sapta viharan pṛthivīpatiḥ<br>vicitravīryas taruṇo yakṣmāṇaṃ samapadyata<br>ताभ्यां सह समाः सप्त विहरन् पृथिवीपतिः <br>विचित्रवीर्यस् तरुणो यक्ष्माणं समपद्यत </div>
<div class="sloka" id="96_sloka58"> <a href="96.htm#96_sloka58">58 </a> <br>suhṛdāṃ yatamānānām āptaiḥ saha cikitsakaiḥ<br>jagāmāstam ivādityaḥ kauravyo yamasādanam<br>सुहृदां यतमानानाम् आप्तैः सह चिकित्सकैः <br>जगामास्तम् इवादित्यः कुरव्यो यमसादनम् </div></body></html>