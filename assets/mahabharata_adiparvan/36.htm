<html><body><div class="sloka" id="36_sloka1"> <a href="36.htm#36_sloka1">1 </a> <br>[ṣ]<br>jaratkārur iti proktaṃ yat tvayā sūtanandana<br>icchāmy etad ahaṃ tasya ṛṣeḥ śrotuṃ mahātmanaḥ<br>[ष्] <br>जरत्कारुर् इति प्रोक्तं यत् त्वया सूतनन्दन <br>इच्छाम्य् एतद् अहं तस्य ऋषेः श्रोतुं महात्मनः </div>
<div class="sloka" id="36_sloka2"> <a href="36.htm#36_sloka2">2 </a> <br>kiṃ kāraṇaṃ jaratkāror nāmaitat prathitaṃ bhuvi<br>jaratkāru niruktaṃ tvaṃ yathāvad vaktum arhasi<br>किं कारणं जरत्कारोर् नामैतत् प्रथितं भुवि <br>जरत्कारु निरुक्तं त्वं यथावद् वक्तुम् अर्हसि </div>
<div class="sloka" id="36_sloka3"> <a href="36.htm#36_sloka3">3 </a> <br>[s]<br>jareti kṣayam āhur vai dāruṇaṃ kāru saṃjñitam<br>śarīraṃ kāru tasyāsīt tat sa dhīmāñ śanaiḥ śanaiḥ<br>[स्] <br>जरेति क्षयम् आहुर् वै दारुणं कारु संज्ञितम् <br>शरीरं कारु तस्यासीत् तत् स धीमाञ् शनैः शनैः </div>
<div class="sloka" id="36_sloka4"> <a href="36.htm#36_sloka4">4 </a> <br>kṣapayām āsa tīvreṇa tapasety ata ucyate<br>jaratkārur iti brahman vāsuker bhaginī tathā<br>क्षपयाम् आस तीव्रेण तपसेत्य् अत उच्यते <br>जरत्कारुर् इति ब्रह्मन् वासुकेर् भगिनी तथा </div>
<div class="sloka" id="36_sloka5"> <a href="36.htm#36_sloka5">5 </a> <br>evam uktas tu dharmātmā śaunakaḥ prāhasat tadā<br>ugraśravasam āmantrya upapannam iti bruvan<br>एवम् उक्तस् तु धर्मात्मा शुनकः प्राहसत् तदा <br>उग्रश्रवसम् आमन्त्र्य उपपन्नम् इति ब्रुवन् </div>
<div class="sloka" id="36_sloka6"> <a href="36.htm#36_sloka6">6 </a> <br>[s]<br>atha kālasya mahataḥ sa muniḥ saṃśitavrataḥ<br>tapasy abhirato dhīmān na dārān abhyakāṅkṣata<br>[स्] <br>अथ कालस्य महतः स मुनिः संशितव्रतः <br>तपस्य् अभिरतो धीमान् न दारान् अभ्यकाङ्क्षत </div>
<div class="sloka" id="36_sloka7"> <a href="36.htm#36_sloka7">7 </a> <br>sa ūrdhvaretās tapasi prasaktaḥ; svādhyāyavān vītabhayaklamaḥ san<br>cacāra sarvāṃ pṛthivīṃ mahātmā; na cāpi dārān manasāpy akāṅkṣat<br>स ऊर्ध्वरेतास् तपसि प्रसक्तः; स्वाध्यायवान् वीतभयक्लमः सन् <br>चचार सर्वां पृथिवीं महात्मा; न चापि दारान् मनसाप्य् अकाङ्क्षत् </div>
<div class="sloka" id="36_sloka8"> <a href="36.htm#36_sloka8">8 </a> <br>tato 'parasmin saṃprāpte kāle kasmiṃś cid eva tu<br>parikṣid iti vikhyāto rājā kauravavaṃśabhṛt<br>ततो 'परस्मिन् संप्राप्ते काले कस्मिंश् चिद् एव तु <br>परिक्षिद् इति विख्यातो राजा कुरववंशभृत् </div>
<div class="sloka" id="36_sloka9"> <a href="36.htm#36_sloka9">9 </a> <br>yathā pāṇḍur mahābāhur dhanurdhara varo bhuvi<br>babhūva mṛgayā śīlaḥ purāsya prapitāmahaḥ<br>यथा पाण्डुर् महाबाहुर् धनुर्धर वरो भुवि <br>बभूव मृगया शीलः पुरास्य प्रपितामहः </div>
<div class="sloka" id="36_sloka10"> <a href="36.htm#36_sloka10">10 </a> <br>mṛgān vidhyan vahārāṃś ca tarakṣūn mahiṣāṃs tathā<br>anyāṃś ca vividhān vanyāṃś cacāra pṛthivīpatiḥ<br>मृगान् विध्यन् वहारांश् च तरक्षून् महिषांस् तथा <br>अन्यांश् च विविधान् वन्यांश् चचार पृथिवीपतिः </div>
<div class="sloka" id="36_sloka11"> <a href="36.htm#36_sloka11">11 </a> <br>sa kadā cin mṛgaṃ viddhvā bāṇena nataparvaṇā<br>pṛṣṭhato dhanur ādāya sasāra gahane vane<br>स कदा चिन् मृगं विद्ध्वा बाणेन नतपर्वणा <br>पृष्ठतो धनुर् आदाय ससार गहने वने </div>
<div class="sloka" id="36_sloka12"> <a href="36.htm#36_sloka12">12 </a> <br>yathā hi bhagavān rudro viddhvā yajñamṛgaṃ divi<br>anvagacchad dhanuṣpāṇiḥ paryanveṣaṃs tatas tataḥ<br>यथा हि भगवान् रुद्रो विद्ध्वा यज्ञमृगं दिवि <br>अन्वगच्छद् धनुष्पाणिः पर्यन्वेषंस् ततस् ततः </div>
<div class="sloka" id="36_sloka13"> <a href="36.htm#36_sloka13">13 </a> <br>na hi tena mṛgo viddho jīvan gacchati vai vanam<br>pūrvarūpaṃ tu tan nūnam āsīt svargagatiṃ prati<br>parikṣitas tasya rājño viddho yan naṣṭavān mṛgaḥ<br>न हि तेन मृगो विद्धो जीवन् गच्छति वै वनम् <br>पूर्वरूपं तु तन् नूनम् आसीत् स्वर्गगतिं प्रति <br>परिक्षितस् तस्य राज्ञो विद्धो यन् नष्टवान् मृगः </div>
<div class="sloka" id="36_sloka14"> <a href="36.htm#36_sloka14">14 </a> <br>dūraṃ cāpahṛtas tena mṛgeṇa sa mahīpatiḥ<br>pariśrāntaḥ pipāsārta āsasāda muniṃ vane<br>दूरं चापहृतस् तेन मृगेण स महीपतिः <br>परिश्रान्तः पिपासार्त आससाद मुनिं वने </div>
<div class="sloka" id="36_sloka15"> <a href="36.htm#36_sloka15">15 </a> <br>gavāṃ pracāreṣv āsīnaṃ vatsānāṃ mukhaniḥsṛtam<br>bhūyiṣṭham upayuñjānaṃ phenam āpibatāṃ payaḥ<br>गवां प्रचारेष्व् आसीनं वत्सानां मुखनिःसृतम् <br>भूयिष्ठम् उपयुञ्जानं फेनम् आपिबतां पयः </div>
<div class="sloka" id="36_sloka16"> <a href="36.htm#36_sloka16">16 </a> <br>tam abhidrutya vegena sa rājā saṃśitavratam<br>apṛcchad dhanur udyamya taṃ muniṃ kṣucchramānvitaḥ<br>तम् अभिद्रुत्य वेगेन स राजा संशितव्रतम् <br>अपृच्छद् धनुर् उद्यम्य तं मुनिं क्षुच्छ्रमान्वितः </div>
<div class="sloka" id="36_sloka17"> <a href="36.htm#36_sloka17">17 </a> <br>bho bho brahmann ahaṃ rājā parikṣid abhimanyujaḥ<br>mayā viddho mṛgo naṣṭaḥ kac cit tvaṃ dṛṣṭavān asi<br>भो भो ब्रह्मन्न् अहं राजा परिक्षिद् अभिमन्युजः <br>मया विद्धो मृगो नष्टः कच् चित् त्वं दृष्टवान् असि </div>
<div class="sloka" id="36_sloka18"> <a href="36.htm#36_sloka18">18 </a> <br>sa munis tasya novāca kiṃ cin mauna vrate sthitaḥ<br>tasya skandhe mṛtaṃ sarpaṃ kruddho rājā samāsajat<br>स मुनिस् तस्य नोवाच किं चिन् मुन व्रते स्थितः <br>तस्य स्कन्धे मृतं सर्पं क्रुद्धो राजा समासजत् </div>
<div class="sloka" id="36_sloka19"> <a href="36.htm#36_sloka19">19 </a> <br>dhanuṣkoṭyā samutkṣipya sa cainaṃ samudaikṣata<br>na ca kiṃ cid uvācainaṃ śubhaṃ vā yadi vāśubham<br>धनुष्कोट्या समुत्क्षिप्य स चैनं समुदैक्षत <br>न च किं चिद् उवाचैनं शुभं वा यदि वाशुभम् </div>
<div class="sloka" id="36_sloka20"> <a href="36.htm#36_sloka20">20 </a> <br>sa rājā krodham utsṛjya vyathitas taṃ tathāgatam<br>dṛṣṭvā jagāma nagaram ṛṣis tv āste tathaiva saḥ<br>स राजा क्रोधम् उत्सृज्य व्यथितस् तं तथागतम् <br>दृष्ट्वा जगाम नगरम् ऋषिस् त्व् आस्ते तथैव सः </div>
<div class="sloka" id="36_sloka21"> <a href="36.htm#36_sloka21">21 </a> <br>taruṇas tasya putro 'bhūt tigmatejā mahātapāḥ<br>śṛṅgī nāma mahākrodho duṣprasādo mahāvrataḥ<br>तरुणस् तस्य पुत्रो 'भूत् तिग्मतेजा महातपाः <br>शृङ्गी नाम महाक्रोधो दुष्प्रसादो महाव्रतः </div>
<div class="sloka" id="36_sloka22"> <a href="36.htm#36_sloka22">22 </a> <br>sa devaṃ param īśānaṃ sarvabhūtahite ratam<br>brahmāṇam upatasthe vai kāle kāle susaṃyataḥ<br>sa tena samanujñāto brahmaṇā gṛham īyivān<br>स देवं परम् ईशानं सर्वभूतहिते रतम् <br>ब्रह्माणम् उपतस्थे वै काले काले सुसंयतः <br>स तेन समनुज्ञातो ब्रह्मणा गृहम् ईयिवान् </div>
<div class="sloka" id="36_sloka23"> <a href="36.htm#36_sloka23">23 </a> <br>sakhyoktaḥ krīḍamānena sa tatra hasatā kila<br>saṃrambhī kopano 'tīva viṣakalpa ṛṣeḥ sutaḥ<br>ṛṣiputreṇa narmārthaṃ kṛśena dvijasattamaḥ<br>सख्योक्तः क्रीडमानेन स तत्र हसता किल <br>संरम्भी कोपनो 'तीव विषकल्प ऋषेः सुतः <br>ऋषिपुत्रेण नर्मार्थं कृशेन द्विजसत्तमः </div>
<div class="sloka" id="36_sloka24"> <a href="36.htm#36_sloka24">24 </a> <br>tejasvinas tava pitā tathaiva ca tapasvinaḥ<br>śavaṃ skandhena vahati mā śṛṅgin garvito bhava<br>तेजस्विनस् तव पिता तथैव च तपस्विनः <br>शवं स्कन्धेन वहति मा शृङ्गिन् गर्वितो भव </div>
<div class="sloka" id="36_sloka25"> <a href="36.htm#36_sloka25">25 </a> <br>vyāharatsv ṛṣiputreṣu mā sma kiṃ cid vaco vadīḥ<br>asmadvidheṣu siddheṣu brahmavitsu tapasviṣu<br>व्याहरत्स्व् ऋषिपुत्रेषु मा स्म किं चिद् वचो वदीः <br>अस्मद्विधेषु सिद्धेषु ब्रह्मवित्सु तपस्विषु </div></body></html>