<html><body><div class="sloka" id="214_sloka1"> <a href="214.htm#214_sloka1">1 </a> <br>[vai]<br>indraprasthe vasantas te jaghnur anyān narādhipān<br>śāsanād dhṛtarāṣṭrasya rājñaḥ śāṃtanavasya ca</div>
<div class="sloka" id="214_sloka2"> <a href="214.htm#214_sloka2">2 </a> <br>āśritya dharmarājānaṃ sarvaloko 'vasat sukham<br>puṇyalakṣaṇakarmāṇaṃ svadeham iva dehinaḥ</div>
<div class="sloka" id="214_sloka3"> <a href="214.htm#214_sloka3">3 </a> <br>sa samaṃ dharmakāmārthān siṣeve bharatarṣabhaḥ<br>trīn ivātmasamān bandhūn bandhumān iva mānayan</div>
<div class="sloka" id="214_sloka4"> <a href="214.htm#214_sloka4">4 </a> <br>teṣāṃ samabhibhaktānāṃ kṣitau dehavatām iva<br>babhau dharmārthakāmānāṃ caturtha iva pārthivaḥ</div>
<div class="sloka" id="214_sloka5"> <a href="214.htm#214_sloka5">5 </a> <br>adhyetāraṃ paraṃ vedāḥ prayoktāraṃ mahādhvarāḥ<br>rakṣitāraṃ śubhaṃ varṇā lebhire taṃ janādhipam</div>
<div class="sloka" id="214_sloka6"> <a href="214.htm#214_sloka6">6 </a> <br>adhiṣṭhānavatī lakṣmīḥ parāyaṇavatī matiḥ<br>bandhumān akhilo dharmas tenāsīt pṛthivīkṣitā</div>
<div class="sloka" id="214_sloka7"> <a href="214.htm#214_sloka7">7 </a> <br>bhrātṛbhiḥ sahito rājā caturbhir adhikaṃ babhau<br>prayujyamānair vitato vedair iva mahādhvaraḥ</div>
<div class="sloka" id="214_sloka8"> <a href="214.htm#214_sloka8">8 </a> <br>taṃ tu dhaumyādayo viprāḥ parivāryopatasthire<br>bṛhaspatisamā mukhyāḥ prajāpatim ivāmarāḥ</div>
<div class="sloka" id="214_sloka9"> <a href="214.htm#214_sloka9">9 </a> <br>dharmarāje atiprītyā pūrṇacandra ivāmale<br>prajānāṃ remire tulyaṃ netrāṇi hṛdayāni ca</div>
<div class="sloka" id="214_sloka10"> <a href="214.htm#214_sloka10">10 </a> <br>na tu kevaladaivena prajā bhāvena remire<br>yad babhūva manaḥkāntaṃ karmaṇā sa cakāra tat</div>
<div class="sloka" id="214_sloka11"> <a href="214.htm#214_sloka11">11 </a> <br>na hy ayuktaṃ na cāsatyaṃ nānṛtaṃ na ca vipriyam<br>bhāṣitaṃ cāru bhāṣasya jajñe pārthasya dhīmataḥ</div>
<div class="sloka" id="214_sloka12"> <a href="214.htm#214_sloka12">12 </a> <br>sa hi sarvasya lokasya hitam ātmana eva ca<br>cikīrṣuḥ sumahātejā reme bharatasattamaḥ</div>
<div class="sloka" id="214_sloka13"> <a href="214.htm#214_sloka13">13 </a> <br>tathā tu muditāḥ sarve pāṇḍavā vigatajvarāḥ<br>avasan pṛthivīpālāṃs trāsayantaḥ svatejasā</div>
<div class="sloka" id="214_sloka14"> <a href="214.htm#214_sloka14">14 </a> <br>tataḥ katipayāhasya bībhatsuḥ kṛṣṇam abravīt<br>uṣṇāni kṛṣṇa vartante gacchāmo yamunāṃ prati</div>
<div class="sloka" id="214_sloka15"> <a href="214.htm#214_sloka15">15 </a> <br>suhṛjjanavṛtās tatra vihṛtya madhusūdana<br>sāyāhne punar eṣyāmo rocatāṃ te janārdana</div>
<div class="sloka" id="214_sloka16"> <a href="214.htm#214_sloka16">16 </a> <br>[vāsu]<br>kuntī mātar mamāpy etad rocate yad vayaṃ jale<br>suhṛjjanavṛtāḥ pārtha viharema yathāsukham</div>
<div class="sloka" id="214_sloka17"> <a href="214.htm#214_sloka17">17 </a> <br>[vai]<br>āmantrya dharmarājānam anujñāpya ca bhārata<br>jagmatuḥ pārtha govindau suhṛjjanavṛtau tataḥ</div>
<div class="sloka" id="214_sloka18"> <a href="214.htm#214_sloka18">18 </a> <br>vihāradeśaṃ saṃprāpya nānādrumavad uttamam<br>gṛhair uccāvacair yuktaṃ puraṃdara gṛhopamam</div>
<div class="sloka" id="214_sloka19"> <a href="214.htm#214_sloka19">19 </a> <br>bhakṣyair bhojyaiś ca peyaiś ca rasavadbhir mahādhanaiḥ<br>mālyaiś ca vividhair yuktaṃ yuktaṃ vārṣṇeya pārthayoḥ</div>
<div class="sloka" id="214_sloka20"> <a href="214.htm#214_sloka20">20 </a> <br>āviveśatur āpūrṇaṃ ratnair uccāvacaiḥ śubhaiḥ<br>yathopajoṣaṃ sarvaś ca janaś cikrīḍa bhārata</div>
<div class="sloka" id="214_sloka21"> <a href="214.htm#214_sloka21">21 </a> <br>vane kāś cij jale kāś cit kāś cid veśmasu cāṅganāḥ<br>yathā deśaṃ yathā prīticikrīḍuḥ kṛṣṇa pārthayoḥ</div>
<div class="sloka" id="214_sloka22"> <a href="214.htm#214_sloka22">22 </a> <br>draupadī ca subhadrā ca vāsāṃsy ābharaṇāni ca<br>prayacchetāṃ mahārhāṇi strīṇāṃ te sma madotkaṭe</div>
<div class="sloka" id="214_sloka23"> <a href="214.htm#214_sloka23">23 </a> <br>kāś cit prahṛṣṭā nanṛtuś cukruśuś ca tathāparāḥ<br>jahasuś cāparā nāryaḥ papuś cānyā varāsavam</div>
<div class="sloka" id="214_sloka24"> <a href="214.htm#214_sloka24">24 </a> <br>ruruduś cāparās tatra prajaghnuś ca parasparam<br>mantrayām āsur anyāś ca rahasyāni parasparam</div>
<div class="sloka" id="214_sloka25"> <a href="214.htm#214_sloka25">25 </a> <br>veṇuvīṇā mṛdaṅgānāṃ manojñānāṃ ca sarvaśaḥ<br>śabdenāpūryate ha sma tad vanaṃ susamṛddhimat</div>
<div class="sloka" id="214_sloka26"> <a href="214.htm#214_sloka26">26 </a> <br>tasmiṃs tathā vartamāne kuru dāśārhanandanau<br>samīpe jagmatuḥ kaṃ cid uddeśaṃ sumanoharam</div>
<div class="sloka" id="214_sloka27"> <a href="214.htm#214_sloka27">27 </a> <br>tatra gatvā mahātmānau kṛṣṇau parapuraṃjayau<br>mahārhāsanayo rājaṃs tatas tau saṃniṣīdatuḥ</div>
<div class="sloka" id="214_sloka28"> <a href="214.htm#214_sloka28">28 </a> <br>tatra pūrvavyatītāni vikrāntāni ratāni ca<br>bahūni kathayitvā tau remāte pārtha mādhavau</div>
<div class="sloka" id="214_sloka29"> <a href="214.htm#214_sloka29">29 </a> <br>tatropaviṣṭau muditau nākapṛṣṭhe 'śvināv iva<br>abhyagacchat tadā vipro vāsudevadhanaṃjayau</div>
<div class="sloka" id="214_sloka30"> <a href="214.htm#214_sloka30">30 </a> <br>bṛhac chāla pratīkāśaḥ prataptakanakaprabhaḥ<br>hari piṅgo hari śmaśruḥ pramāṇāyāmataḥ samaḥ</div>
<div class="sloka" id="214_sloka31"> <a href="214.htm#214_sloka31">31 </a> <br>taruṇādityasaṃkāśaḥ kṛṣṇa vāsā jaṭādharaḥ<br>padmapatrānanaḥ piṅgas tejasā prajvalann iva</div></body></html>