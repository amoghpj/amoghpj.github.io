<html><body><div class="sloka" id="214_sloka1"> <a href="214.htm#214_sloka1">1 </a> <br>[vai]<br>indraprasthe vasantas te jaghnur anyān narādhipān<br>śāsanād dhṛtarāṣṭrasya rājñaḥ śāṃtanavasya ca<br>[वै] <br>इन्द्रप्रस्थे वसन्तस् ते जघ्नुर् अन्यान् नराधिपान् <br>शासनाद् धृतराष्ट्रस्य राज्ञः शांतनवस्य च </div>
<div class="sloka" id="214_sloka2"> <a href="214.htm#214_sloka2">2 </a> <br>āśritya dharmarājānaṃ sarvaloko 'vasat sukham<br>puṇyalakṣaṇakarmāṇaṃ svadeham iva dehinaḥ<br>आश्रित्य धर्मराजानं सर्वलोको 'वसत् सुखम् <br>पुण्यलक्षणकर्माणं स्वदेहम् इव देहिनः </div>
<div class="sloka" id="214_sloka3"> <a href="214.htm#214_sloka3">3 </a> <br>sa samaṃ dharmakāmārthān siṣeve bharatarṣabhaḥ<br>trīn ivātmasamān bandhūn bandhumān iva mānayan<br>स समं धर्मकामार्थान् सिषेवे भरतर्षभः <br>त्रीन् इवात्मसमान् बन्धून् बन्धुमान् इव मानयन् </div>
<div class="sloka" id="214_sloka4"> <a href="214.htm#214_sloka4">4 </a> <br>teṣāṃ samabhibhaktānāṃ kṣitau dehavatām iva<br>babhau dharmārthakāmānāṃ caturtha iva pārthivaḥ<br>तेषां समभिभक्तानां क्षितु देहवताम् इव <br>बभु धर्मार्थकामानां चतुर्थ इव पार्थिवः </div>
<div class="sloka" id="214_sloka5"> <a href="214.htm#214_sloka5">5 </a> <br>adhyetāraṃ paraṃ vedāḥ prayoktāraṃ mahādhvarāḥ<br>rakṣitāraṃ śubhaṃ varṇā lebhire taṃ janādhipam<br>अध्येतारं परं वेदाः प्रयोक्तारं महाध्वराः <br>रक्षितारं शुभं वर्णा लेभिरे तं जनाधिपम् </div>
<div class="sloka" id="214_sloka6"> <a href="214.htm#214_sloka6">6 </a> <br>adhiṣṭhānavatī lakṣmīḥ parāyaṇavatī matiḥ<br>bandhumān akhilo dharmas tenāsīt pṛthivīkṣitā<br>अधिष्ठानवती लक्ष्मीः परायणवती मतिः <br>बन्धुमान् अखिलो धर्मस् तेनासीत् पृथिवीक्षिता </div>
<div class="sloka" id="214_sloka7"> <a href="214.htm#214_sloka7">7 </a> <br>bhrātṛbhiḥ sahito rājā caturbhir adhikaṃ babhau<br>prayujyamānair vitato vedair iva mahādhvaraḥ<br>भ्रातृभिः सहितो राजा चतुर्भिर् अधिकं बभु <br>प्रयुज्यमानैर् विततो वेदैर् इव महाध्वरः </div>
<div class="sloka" id="214_sloka8"> <a href="214.htm#214_sloka8">8 </a> <br>taṃ tu dhaumyādayo viprāḥ parivāryopatasthire<br>bṛhaspatisamā mukhyāḥ prajāpatim ivāmarāḥ<br>तं तु धुम्यादयो विप्राः परिवार्योपतस्थिरे <br>बृहस्पतिसमा मुख्याः प्रजापतिम् इवामराः </div>
<div class="sloka" id="214_sloka9"> <a href="214.htm#214_sloka9">9 </a> <br>dharmarāje atiprītyā pūrṇacandra ivāmale<br>prajānāṃ remire tulyaṃ netrāṇi hṛdayāni ca<br>धर्मराजे अतिप्रीत्या पूर्णचन्द्र इवामले <br>प्रजानां रेमिरे तुल्यं नेत्राणि हृदयानि च </div>
<div class="sloka" id="214_sloka10"> <a href="214.htm#214_sloka10">10 </a> <br>na tu kevaladaivena prajā bhāvena remire<br>yad babhūva manaḥkāntaṃ karmaṇā sa cakāra tat<br>न तु केवलदैवेन प्रजा भावेन रेमिरे <br>यद् बभूव मनःकान्तं कर्मणा स चकार तत् </div>
<div class="sloka" id="214_sloka11"> <a href="214.htm#214_sloka11">11 </a> <br>na hy ayuktaṃ na cāsatyaṃ nānṛtaṃ na ca vipriyam<br>bhāṣitaṃ cāru bhāṣasya jajñe pārthasya dhīmataḥ<br>न ह्य् अयुक्तं न चासत्यं नानृतं न च विप्रियम् <br>भाषितं चारु भाषस्य जज्ञे पार्थस्य धीमतः </div>
<div class="sloka" id="214_sloka12"> <a href="214.htm#214_sloka12">12 </a> <br>sa hi sarvasya lokasya hitam ātmana eva ca<br>cikīrṣuḥ sumahātejā reme bharatasattamaḥ<br>स हि सर्वस्य लोकस्य हितम् आत्मन एव च <br>चिकीर्षुः सुमहातेजा रेमे भरतसत्तमः </div>
<div class="sloka" id="214_sloka13"> <a href="214.htm#214_sloka13">13 </a> <br>tathā tu muditāḥ sarve pāṇḍavā vigatajvarāḥ<br>avasan pṛthivīpālāṃs trāsayantaḥ svatejasā<br>तथा तु मुदिताः सर्वे पाण्डवा विगतज्वराः <br>अवसन् पृथिवीपालांस् त्रासयन्तः स्वतेजसा </div>
<div class="sloka" id="214_sloka14"> <a href="214.htm#214_sloka14">14 </a> <br>tataḥ katipayāhasya bībhatsuḥ kṛṣṇam abravīt<br>uṣṇāni kṛṣṇa vartante gacchāmo yamunāṃ prati<br>ततः कतिपयाहस्य बीभत्सुः कृष्णम् अब्रवीत् <br>उष्णानि कृष्ण वर्तन्ते गच्छामो यमुनां प्रति </div>
<div class="sloka" id="214_sloka15"> <a href="214.htm#214_sloka15">15 </a> <br>suhṛjjanavṛtās tatra vihṛtya madhusūdana<br>sāyāhne punar eṣyāmo rocatāṃ te janārdana<br>सुहृज्जनवृतास् तत्र विहृत्य मधुसूदन <br>सायाह्ने पुनर् एष्यामो रोचतां ते जनार्दन </div>
<div class="sloka" id="214_sloka16"> <a href="214.htm#214_sloka16">16 </a> <br>[vāsu]<br>kuntī mātar mamāpy etad rocate yad vayaṃ jale<br>suhṛjjanavṛtāḥ pārtha viharema yathāsukham<br>[वासु] <br>कुन्ती मातर् ममाप्य् एतद् रोचते यद् वयं जले <br>सुहृज्जनवृताः पार्थ विहरेम यथासुखम् </div>
<div class="sloka" id="214_sloka17"> <a href="214.htm#214_sloka17">17 </a> <br>[vai]<br>āmantrya dharmarājānam anujñāpya ca bhārata<br>jagmatuḥ pārtha govindau suhṛjjanavṛtau tataḥ<br>[वै] <br>आमन्त्र्य धर्मराजानम् अनुज्ञाप्य च भारत <br>जग्मतुः पार्थ गोविन्दु सुहृज्जनवृतु ततः </div>
<div class="sloka" id="214_sloka18"> <a href="214.htm#214_sloka18">18 </a> <br>vihāradeśaṃ saṃprāpya nānādrumavad uttamam<br>gṛhair uccāvacair yuktaṃ puraṃdara gṛhopamam<br>विहारदेशं संप्राप्य नानाद्रुमवद् उत्तमम् <br>गृहैर् उच्चावचैर् युक्तं पुरंदर गृहोपमम् </div>
<div class="sloka" id="214_sloka19"> <a href="214.htm#214_sloka19">19 </a> <br>bhakṣyair bhojyaiś ca peyaiś ca rasavadbhir mahādhanaiḥ<br>mālyaiś ca vividhair yuktaṃ yuktaṃ vārṣṇeya pārthayoḥ<br>भक्ष्यैर् भोज्यैश् च पेयैश् च रसवद्भिर् महाधनैः <br>माल्यैश् च विविधैर् युक्तं युक्तं वार्ष्णेय पार्थयोः </div>
<div class="sloka" id="214_sloka20"> <a href="214.htm#214_sloka20">20 </a> <br>āviveśatur āpūrṇaṃ ratnair uccāvacaiḥ śubhaiḥ<br>yathopajoṣaṃ sarvaś ca janaś cikrīḍa bhārata<br>आविवेशतुर् आपूर्णं रत्नैर् उच्चावचैः शुभैः <br>यथोपजोषं सर्वश् च जनश् चिक्रीड भारत </div>
<div class="sloka" id="214_sloka21"> <a href="214.htm#214_sloka21">21 </a> <br>vane kāś cij jale kāś cit kāś cid veśmasu cāṅganāḥ<br>yathā deśaṃ yathā prīticikrīḍuḥ kṛṣṇa pārthayoḥ<br>वने काश् चिज् जले काश् चित् काश् चिद् वेश्मसु चाङ्गनाः <br>यथा देशं यथा प्रीतिचिक्रीडुः कृष्ण पार्थयोः </div>
<div class="sloka" id="214_sloka22"> <a href="214.htm#214_sloka22">22 </a> <br>draupadī ca subhadrā ca vāsāṃsy ābharaṇāni ca<br>prayacchetāṃ mahārhāṇi strīṇāṃ te sma madotkaṭe<br>द्रुपदी च सुभद्रा च वासांस्य् आभरणानि च <br>प्रयच्छेतां महार्हाणि स्त्रीणां ते स्म मदोत्कटे </div>
<div class="sloka" id="214_sloka23"> <a href="214.htm#214_sloka23">23 </a> <br>kāś cit prahṛṣṭā nanṛtuś cukruśuś ca tathāparāḥ<br>jahasuś cāparā nāryaḥ papuś cānyā varāsavam<br>काश् चित् प्रहृष्टा ननृतुश् चुक्रुशुश् च तथापराः <br>जहसुश् चापरा नार्यः पपुश् चान्या वरासवम् </div>
<div class="sloka" id="214_sloka24"> <a href="214.htm#214_sloka24">24 </a> <br>ruruduś cāparās tatra prajaghnuś ca parasparam<br>mantrayām āsur anyāś ca rahasyāni parasparam<br>रुरुदुश् चापरास् तत्र प्रजघ्नुश् च परस्परम् <br>मन्त्रयाम् आसुर् अन्याश् च रहस्यानि परस्परम् </div>
<div class="sloka" id="214_sloka25"> <a href="214.htm#214_sloka25">25 </a> <br>veṇuvīṇā mṛdaṅgānāṃ manojñānāṃ ca sarvaśaḥ<br>śabdenāpūryate ha sma tad vanaṃ susamṛddhimat<br>वेणुवीणा मृदङ्गानां मनोज्ञानां च सर्वशः <br>शब्देनापूर्यते ह स्म तद् वनं सुसमृद्धिमत् </div>
<div class="sloka" id="214_sloka26"> <a href="214.htm#214_sloka26">26 </a> <br>tasmiṃs tathā vartamāne kuru dāśārhanandanau<br>samīpe jagmatuḥ kaṃ cid uddeśaṃ sumanoharam<br>तस्मिंस् तथा वर्तमाने कुरु दाशार्हनन्दनु <br>समीपे जग्मतुः कं चिद् उद्देशं सुमनोहरम् </div>
<div class="sloka" id="214_sloka27"> <a href="214.htm#214_sloka27">27 </a> <br>tatra gatvā mahātmānau kṛṣṇau parapuraṃjayau<br>mahārhāsanayo rājaṃs tatas tau saṃniṣīdatuḥ<br>तत्र गत्वा महात्मानु कृष्णु परपुरंजयु <br>महार्हासनयो राजंस् ततस् तु संनिषीदतुः </div>
<div class="sloka" id="214_sloka28"> <a href="214.htm#214_sloka28">28 </a> <br>tatra pūrvavyatītāni vikrāntāni ratāni ca<br>bahūni kathayitvā tau remāte pārtha mādhavau<br>तत्र पूर्वव्यतीतानि विक्रान्तानि रतानि च <br>बहूनि कथयित्वा तु रेमाते पार्थ माधवु </div>
<div class="sloka" id="214_sloka29"> <a href="214.htm#214_sloka29">29 </a> <br>tatropaviṣṭau muditau nākapṛṣṭhe 'śvināv iva<br>abhyagacchat tadā vipro vāsudevadhanaṃjayau<br>तत्रोपविष्टु मुदितु नाकपृष्ठे 'श्विनाव् इव <br>अभ्यगच्छत् तदा विप्रो वासुदेवधनंजयु </div>
<div class="sloka" id="214_sloka30"> <a href="214.htm#214_sloka30">30 </a> <br>bṛhac chāla pratīkāśaḥ prataptakanakaprabhaḥ<br>hari piṅgo hari śmaśruḥ pramāṇāyāmataḥ samaḥ<br>बृहच् छाल प्रतीकाशः प्रतप्तकनकप्रभः <br>हरि पिङ्गो हरि श्मश्रुः प्रमाणायामतः समः </div>
<div class="sloka" id="214_sloka31"> <a href="214.htm#214_sloka31">31 </a> <br>taruṇādityasaṃkāśaḥ kṛṣṇa vāsā jaṭādharaḥ<br>padmapatrānanaḥ piṅgas tejasā prajvalann iva<br>तरुणादित्यसंकाशः कृष्ण वासा जटाधरः <br>पद्मपत्राननः पिङ्गस् तेजसा प्रज्वलन्न् इव </div></body></html>