<html><body><div class="sloka" id="192_sloka1"> <a href="192.htm#192_sloka1">1 </a> <br>[vai]<br>tato rājñāṃ carair āptaiś cāraḥ samupanīyata<br>pāṇḍavair upasaṃpannā draupadī patibhiḥ śubhā<br>[वै] <br>ततो राज्ञां चरैर् आप्तैश् चारः समुपनीयत <br>पाण्डवैर् उपसंपन्ना द्रुपदी पतिभिः शुभा </div>
<div class="sloka" id="192_sloka2"> <a href="192.htm#192_sloka2">2 </a> <br>yena tad dhanur āyamya lakṣyaṃ viddhaṃ mahātmanā<br>so 'rjuno jayatāṃ śreṣṭho mahābāṇadhanurdharaḥ<br>येन तद् धनुर् आयम्य लक्ष्यं विद्धं महात्मना <br>सो 'र्जुनो जयतां श्रेष्ठो महाबाणधनुर्धरः </div>
<div class="sloka" id="192_sloka3"> <a href="192.htm#192_sloka3">3 </a> <br>yaḥ śalyaṃ madrarājānam utkṣipyābhrāmayad balī<br>trāsayaṃś cāpi saṃkruddho vṛkṣeṇa puruṣān raṇe<br>यः शल्यं मद्रराजानम् उत्क्षिप्याभ्रामयद् बली <br>त्रासयंश् चापि संक्रुद्धो वृक्षेण पुरुषान् रणे </div>
<div class="sloka" id="192_sloka4"> <a href="192.htm#192_sloka4">4 </a> <br>na cāpi saṃbhramaḥ kaś cid āsīt tatra mahātmanaḥ<br>sa bhīmo bhīma saṃsparśaḥ śatrusenāṅgapātanaḥ<br>न चापि संभ्रमः कश् चिद् आसीत् तत्र महात्मनः <br>स भीमो भीम संस्पर्शः शत्रुसेनाङ्गपातनः </div>
<div class="sloka" id="192_sloka5"> <a href="192.htm#192_sloka5">5 </a> <br>brahmarūpadharāñ śrutvā pāṇḍurāja sutāṃs tadā<br>kaunteyān manujendrāṇāṃ vismayaḥ samajāyata<br>ब्रह्मरूपधराञ् श्रुत्वा पाण्डुराज सुतांस् तदा <br>कुन्तेयान् मनुजेन्द्राणां विस्मयः समजायत </div>
<div class="sloka" id="192_sloka6"> <a href="192.htm#192_sloka6">6 </a> <br>saputrā hi purā kuntī dagdhā jatu gṛhe śrutā<br>punarjātān iti smaitān manyante sarvapārthivāḥ<br>सपुत्रा हि पुरा कुन्ती दग्धा जतु गृहे श्रुता <br>पुनर्जातान् इति स्मैतान् मन्यन्ते सर्वपार्थिवाः </div>
<div class="sloka" id="192_sloka7"> <a href="192.htm#192_sloka7">7 </a> <br>dhik kurvantas tadā bhīṣmaṃ dhṛtarāṣṭraṃ ca kauravam<br>karmaṇā sunṛśaṃsena purocana kṛtena vai<br>धिक् कुर्वन्तस् तदा भीष्मं धृतराष्ट्रं च कुरवम् <br>कर्मणा सुनृशंसेन पुरोचन कृतेन वै </div>
<div class="sloka" id="192_sloka8"> <a href="192.htm#192_sloka8">8 </a> <br>vṛtte svayaṃvare caiva rājānaḥ sarva eva te<br>yathāgataṃ viprajagmur viditvā pāṇḍavān vṛtān<br>वृत्ते स्वयंवरे चैव राजानः सर्व एव ते <br>यथागतं विप्रजग्मुर् विदित्वा पाण्डवान् वृतान् </div>
<div class="sloka" id="192_sloka9"> <a href="192.htm#192_sloka9">9 </a> <br>atha duryodhano rājā vimanā bhrātṛbhiḥ saha<br>aśvatthāmnā mātulena karṇena ca kṛpeṇa ca<br>अथ दुर्योधनो राजा विमना भ्रातृभिः सह <br>अश्वत्थाम्ना मातुलेन कर्णेन च कृपेण च </div>
<div class="sloka" id="192_sloka10"> <a href="192.htm#192_sloka10">10 </a> <br>vinivṛtto vṛtaṃ dṛṣṭvā draupadyā śvetavāhanam<br>taṃ tu duḥśāsano vrīḍan mandaṃ mandam ivābravīt<br>विनिवृत्तो वृतं दृष्ट्वा द्रुपद्या श्वेतवाहनम् <br>तं तु दुःशासनो व्रीडन् मन्दं मन्दम् इवाब्रवीत् </div>
<div class="sloka" id="192_sloka11"> <a href="192.htm#192_sloka11">11 </a> <br>yady asau brāhmaṇo na syād vindeta draupadīṃ na saḥ<br>na hi taṃ tattvato rājan veda kaś cid dhanaṃjayam<br>यद्य् असु ब्राह्मणो न स्याद् विन्देत द्रुपदीं न सः <br>न हि तं तत्त्वतो राजन् वेद कश् चिद् धनंजयम् </div>
<div class="sloka" id="192_sloka12"> <a href="192.htm#192_sloka12">12 </a> <br>daivaṃ tu paramaṃ manye pauruṣaṃ tu nirarthakam<br>dhig asmat pauruṣaṃ tāta yad dharantīha pāṇḍavāḥ<br>दैवं तु परमं मन्ये पुरुषं तु निरर्थकम् <br>धिग् अस्मत् पुरुषं तात यद् धरन्तीह पाण्डवाः </div>
<div class="sloka" id="192_sloka13"> <a href="192.htm#192_sloka13">13 </a> <br>evaṃ saṃbhāṣamāṇās te nindantaś ca purocanam<br>viviśur hāstinapuraṃ dīnā vigatacetasaḥ<br>एवं संभाषमाणास् ते निन्दन्तश् च पुरोचनम् <br>विविशुर् हास्तिनपुरं दीना विगतचेतसः </div>
<div class="sloka" id="192_sloka14"> <a href="192.htm#192_sloka14">14 </a> <br>trastā vigatasaṃkalpā dṛṣṭvā pārthān mahaujasaḥ<br>muktān havyavahāc cainān saṃyuktān drupadena ca<br>त्रस्ता विगतसंकल्पा दृष्ट्वा पार्थान् महुजसः <br>मुक्तान् हव्यवहाच् चैनान् संयुक्तान् द्रुपदेन च </div>
<div class="sloka" id="192_sloka15"> <a href="192.htm#192_sloka15">15 </a> <br>dhṛṣṭadyumnaṃ ca saṃcintya tathaiva ca śikhaṇḍinam<br>drupadasyātmajāṃś cānyān sarvayuddhaviśāradān<br>धृष्टद्युम्नं च संचिन्त्य तथैव च शिखण्डिनम् <br>द्रुपदस्यात्मजांश् चान्यान् सर्वयुद्धविशारदान् </div>
<div class="sloka" id="192_sloka16"> <a href="192.htm#192_sloka16">16 </a> <br>viduras tv atha tāñ śrutvā draupadyā pāṇḍavān vṛtān<br>vrīḍitān dhārtarāṣṭrāṃś ca bhagnadarpān upāgatān<br>विदुरस् त्व् अथ ताञ् श्रुत्वा द्रुपद्या पाण्डवान् वृतान् <br>व्रीडितान् धार्तराष्ट्रांश् च भग्नदर्पान् उपागतान् </div>
<div class="sloka" id="192_sloka17"> <a href="192.htm#192_sloka17">17 </a> <br>tataḥ prītamanāḥ kṣattā dhṛtarāṣṭraṃ viśāṃ pate<br>uvāca diṣṭyā kuravo vardhanta iti vismitaḥ<br>ततः प्रीतमनाः क्षत्ता धृतराष्ट्रं विशां पते <br>उवाच दिष्ट्या कुरवो वर्धन्त इति विस्मितः </div>
<div class="sloka" id="192_sloka18"> <a href="192.htm#192_sloka18">18 </a> <br>vaicitra vīryas tu nṛpo niśamya vidurasya tat<br>abravīt paramaprīto diṣṭyā diṣṭyeti bhārata<br>वैचित्र वीर्यस् तु नृपो निशम्य विदुरस्य तत् <br>अब्रवीत् परमप्रीतो दिष्ट्या दिष्ट्येति भारत </div>
<div class="sloka" id="192_sloka19"> <a href="192.htm#192_sloka19">19 </a> <br>manyate hi vṛtaṃ putraṃ jyeṣṭhaṃ drupada kanyayā<br>duryodhanam avijñānāt prajñā cakṣur nareśvaraḥ<br>मन्यते हि वृतं पुत्रं ज्येष्ठं द्रुपद कन्यया <br>दुर्योधनम् अविज्ञानात् प्रज्ञा चक्षुर् नरेश्वरः </div>
<div class="sloka" id="192_sloka20"> <a href="192.htm#192_sloka20">20 </a> <br>atha tv ājñāpayām āsa draupadyā bhūṣaṇaṃ bahu<br>ānīyatāṃ vai kṛṣṇeti putraṃ duryodhanaṃ tadā<br>अथ त्व् आज्ञापयाम् आस द्रुपद्या भूषणं बहु <br>आनीयतां वै कृष्णेति पुत्रं दुर्योधनं तदा </div>
<div class="sloka" id="192_sloka21"> <a href="192.htm#192_sloka21">21 </a> <br>athāsya paścād vidura ācakhyau pāṇḍavān vṛtān<br>sarvān kuśalino vīrān pūjitān drupadena ca<br>teṣāṃ saṃbandhinaś cānyān bahūn balasamanvitān<br>अथास्य पश्चाद् विदुर आचख्यु पाण्डवान् वृतान् <br>सर्वान् कुशलिनो वीरान् पूजितान् द्रुपदेन च <br>तेषां संबन्धिनश् चान्यान् बहून् बलसमन्वितान् </div>
<div class="sloka" id="192_sloka22"> <a href="192.htm#192_sloka22">22 </a> <br>[dhṛ]<br>yathaiva pāṇḍoḥ putrās te tathaivābhyadhikā mama<br>seyam abhyadhikā prītir vṛddhir vidura me matā<br>yat te kuśalino vīrā mitravantaś ca pāṇḍavāḥ<br>[धृ] <br>यथैव पाण्डोः पुत्रास् ते तथैवाभ्यधिका मम <br>सेयम् अभ्यधिका प्रीतिर् वृद्धिर् विदुर मे मता <br>यत् ते कुशलिनो वीरा मित्रवन्तश् च पाण्डवाः </div>
<div class="sloka" id="192_sloka23"> <a href="192.htm#192_sloka23">23 </a> <br>ko hi drupadam āsādya mitraṃ kṣattaḥ sabāndhavam<br>na bubhūṣed bhavenārthī gataśrīr api pārthivaḥ<br>को हि द्रुपदम् आसाद्य मित्रं क्षत्तः सबान्धवम् <br>न बुभूषेद् भवेनार्थी गतश्रीर् अपि पार्थिवः </div>
<div class="sloka" id="192_sloka24"> <a href="192.htm#192_sloka24">24 </a> <br>[vai]<br>taṃ tathā bhāṣamāṇaṃ tu viduraḥ pratyabhāṣata<br>nityaṃ bhavatu te buddhir eṣā rājañ śataṃ samāḥ<br>[वै] <br>तं तथा भाषमाणं तु विदुरः प्रत्यभाषत <br>नित्यं भवतु ते बुद्धिर् एषा राजञ् शतं समाः </div>
<div class="sloka" id="192_sloka25"> <a href="192.htm#192_sloka25">25 </a> <br>tato duryodhanaś caiva rādheyaś ca viśāṃ pate<br>dhṛtarāṣṭram upāgamya vaco 'brūtām idaṃ tadā<br>ततो दुर्योधनश् चैव राधेयश् च विशां पते <br>धृतराष्ट्रम् उपागम्य वचो 'ब्रूताम् इदं तदा </div>
<div class="sloka" id="192_sloka26"> <a href="192.htm#192_sloka26">26 </a> <br>saṃnidhau vidurasya tvāṃ vaktuṃ nṛpa na śaknuvaḥ<br>viviktam iti vakṣyāvaḥ kiṃ tavedaṃ cikīrṣitam<br>संनिधु विदुरस्य त्वां वक्तुं नृप न शक्नुवः <br>विविक्तम् इति वक्ष्यावः किं तवेदं चिकीर्षितम् </div>
<div class="sloka" id="192_sloka27"> <a href="192.htm#192_sloka27">27 </a> <br>sapatnavṛddhiṃ yat tāta manyase vṛddhim ātmanaḥ<br>abhiṣṭauṣi ca yat kṣattuḥ samīpe dvipadāṃ vara<br>सपत्नवृद्धिं यत् तात मन्यसे वृद्धिम् आत्मनः <br>अभिष्टुषि च यत् क्षत्तुः समीपे द्विपदां वर </div>
<div class="sloka" id="192_sloka28"> <a href="192.htm#192_sloka28">28 </a> <br>anyasmin nṛpa kartavye tvam anyat kuruṣe 'nagha<br>teṣāṃ balavighāto hi kartavyas tāta nityaśaḥ<br>अन्यस्मिन् नृप कर्तव्ये त्वम् अन्यत् कुरुषे 'नघ <br>तेषां बलविघातो हि कर्तव्यस् तात नित्यशः </div></body></html>