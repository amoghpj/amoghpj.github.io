<html><body><div class="sloka" id="117_sloka1"> <a href="117.htm#117_sloka1">1 </a> <br>[v]<br>pāṇḍor avabhṛthaṃ kṛtvā devakalpā maharṣayaḥ<br>tato mantram akurvanta te sametya tapasvinaḥ<br>[व्] <br>पाण्डोर् अवभृथं कृत्वा देवकल्पा महर्षयः <br>ततो मन्त्रम् अकुर्वन्त ते समेत्य तपस्विनः </div>
<div class="sloka" id="117_sloka2"> <a href="117.htm#117_sloka2">2 </a> <br>hitvā rājyaṃ ca rāṣṭraṃ ca sa mahātmā mahātapāḥ<br>asmin sthāne tapas taptuṃ tāpasāñ śaraṇaṃ gataḥ<br>हित्वा राज्यं च राष्ट्रं च स महात्मा महातपाः <br>अस्मिन् स्थाने तपस् तप्तुं तापसाञ् शरणं गतः </div>
<div class="sloka" id="117_sloka3"> <a href="117.htm#117_sloka3">3 </a> <br>sa jātamātrān putrāṃś ca dārāṃś ca bhavatām iha<br>pradāyopanidhiṃ rājā pāṇḍuḥ svargam ito gataḥ<br>स जातमात्रान् पुत्रांश् च दारांश् च भवताम् इह <br>प्रदायोपनिधिं राजा पाण्डुः स्वर्गम् इतो गतः </div>
<div class="sloka" id="117_sloka4"> <a href="117.htm#117_sloka4">4 </a> <br>te parasparam āmantrya sarvabhūtahite ratāḥ<br>pāṇḍoḥ putrān puraskṛtya nagaraṃ nāgasāhvayam<br>ते परस्परम् आमन्त्र्य सर्वभूतहिते रताः <br>पाण्डोः पुत्रान् पुरस्कृत्य नगरं नागसाह्वयम् </div>
<div class="sloka" id="117_sloka5"> <a href="117.htm#117_sloka5">5 </a> <br>udāramanasaḥ siddhā gamane cakrire manaḥ<br>bhīṣmāya pāṇḍavān dātuṃ dhṛtarāṣṭrāya caiva hi<br>उदारमनसः सिद्धा गमने चक्रिरे मनः <br>भीष्माय पाण्डवान् दातुं धृतराष्ट्राय चैव हि </div>
<div class="sloka" id="117_sloka6"> <a href="117.htm#117_sloka6">6 </a> <br>tasminn eva kṣaṇe sarve tān ādāya pratasthire<br>pāṇḍor dārāṃś ca putrāṃś ca śarīraṃ caiva tāpasāḥ<br>तस्मिन्न् एव क्षणे सर्वे तान् आदाय प्रतस्थिरे <br>पाण्डोर् दारांश् च पुत्रांश् च शरीरं चैव तापसाः </div>
<div class="sloka" id="117_sloka7"> <a href="117.htm#117_sloka7">7 </a> <br>sukhinī sā purā bhūtvā satataṃ putravatsalā<br>prapannā dīrgham adhvānaṃ saṃkṣiptaṃ tad amanyata<br>सुखिनी सा पुरा भूत्वा सततं पुत्रवत्सला <br>प्रपन्ना दीर्घम् अध्वानं संक्षिप्तं तद् अमन्यत </div>
<div class="sloka" id="117_sloka8"> <a href="117.htm#117_sloka8">8 </a> <br>sā nadīrgheṇa kālena saṃprāptā kurujāṅgalam<br>vardhamānapuradvāram āsasāda yaśasvinī<br>सा नदीर्घेण कालेन संप्राप्ता कुरुजाङ्गलम् <br>वर्धमानपुरद्वारम् आससाद यशस्विनी </div>
<div class="sloka" id="117_sloka9"> <a href="117.htm#117_sloka9">9 </a> <br>taṃ cāraṇasahasrāṇāṃ munīnām āgamaṃ tadā<br>śrutvā nāgapure nṝṇāṃ vismayaḥ samajāyata<br>तं चारणसहस्राणां मुनीनाम् आगमं तदा <br>श्रुत्वा नागपुरे नঘणां विस्मयः समजायत </div>
<div class="sloka" id="117_sloka10"> <a href="117.htm#117_sloka10">10 </a> <br>muhūrtodita āditye sarve dharmapuraskṛtāḥ<br>sadārās tāpasān draṣṭuṃ niryayuḥ puravāsinaḥ<br>मुहूर्तोदित आदित्ये सर्वे धर्मपुरस्कृताः <br>सदारास् तापसान् द्रष्टुं निर्ययुः पुरवासिनः </div>
<div class="sloka" id="117_sloka11"> <a href="117.htm#117_sloka11">11 </a> <br>strī saṃghāḥ kṣatrasaṃghāś ca yānasaṃghān samāsthitāḥ<br>brāhmaṇaiḥ saha nirjagmur brāhmaṇānāṃ ca yoṣitaḥ<br>स्त्री संघाः क्षत्रसंघाश् च यानसंघान् समास्थिताः <br>ब्राह्मणैः सह निर्जग्मुर् ब्राह्मणानां च योषितः </div>
<div class="sloka" id="117_sloka12"> <a href="117.htm#117_sloka12">12 </a> <br>tathā viṭ śūdra saṃghānāṃ mahān vyatikaro 'bhavat<br>na kaś cid akarod īrṣyām abhavan dharmabuddhayaḥ<br>तथा विट् शूद्र संघानां महान् व्यतिकरो 'भवत् <br>न कश् चिद् अकरोद् ईर्ष्याम् अभवन् धर्मबुद्धयः </div>
<div class="sloka" id="117_sloka13"> <a href="117.htm#117_sloka13">13 </a> <br>tathā bhīṣmaḥ śāṃtanavaḥ somadatto 'tha bāhlikaḥ<br>prajñā cakṣuś ca rājarṣiḥ kṣattā ca viduraḥ svayam<br>तथा भीष्मः शांतनवः सोमदत्तो 'थ बाह्लिकः <br>प्रज्ञा चक्षुश् च राजर्षिः क्षत्ता च विदुरः स्वयम् </div>
<div class="sloka" id="117_sloka14"> <a href="117.htm#117_sloka14">14 </a> <br>sā ca satyavatī devī kausalyā ca yaśasvinī<br>rājadāraiḥ parivṛtā gāndhārī ca viniryayau<br>सा च सत्यवती देवी कुसल्या च यशस्विनी <br>राजदारैः परिवृता गान्धारी च विनिर्ययु </div>
<div class="sloka" id="117_sloka15"> <a href="117.htm#117_sloka15">15 </a> <br>dhṛtarāṣṭrasya dāyādā duryodhana purogamāḥ<br>bhūṣitā bhūṣaṇaiś citraiḥ śatasaṃkhyā viniryayuḥ<br>धृतराष्ट्रस्य दायादा दुर्योधन पुरोगमाः <br>भूषिता भूषणैश् चित्रैः शतसंख्या विनिर्ययुः </div>
<div class="sloka" id="117_sloka16"> <a href="117.htm#117_sloka16">16 </a> <br>tān maharṣigaṇān sarvāñ śirobhir abhivādya ca<br>upopaviviśuḥ sarve kauravyāḥ sapurohitāḥ<br>तान् महर्षिगणान् सर्वाञ् शिरोभिर् अभिवाद्य च <br>उपोपविविशुः सर्वे कुरव्याः सपुरोहिताः </div>
<div class="sloka" id="117_sloka17"> <a href="117.htm#117_sloka17">17 </a> <br>tathaiva śirasā bhūmāv abhivādya praṇamya ca<br>upopaviviśuḥ sarve paurajānapadā api<br>तथैव शिरसा भूमाव् अभिवाद्य प्रणम्य च <br>उपोपविविशुः सर्वे पुरजानपदा अपि </div>
<div class="sloka" id="117_sloka18"> <a href="117.htm#117_sloka18">18 </a> <br>tam akūjam ivājñāya janaughaṃ sarvaśas tadā<br>bhīṣmo rājyaṃ ca rāṣṭraṃ ca maharṣibhyo nyavedayat<br>तम् अकूजम् इवाज्ञाय जनुघं सर्वशस् तदा <br>भीष्मो राज्यं च राष्ट्रं च महर्षिभ्यो न्यवेदयत् </div>
<div class="sloka" id="117_sloka19"> <a href="117.htm#117_sloka19">19 </a> <br>teṣām atho vṛddhatamaḥ pratyutthāya jaṭājinī<br>maharṣimatam ājñāya maharṣir idam abravīt<br>तेषाम् अथो वृद्धतमः प्रत्युत्थाय जटाजिनी <br>महर्षिमतम् आज्ञाय महर्षिर् इदम् अब्रवीत् </div>
<div class="sloka" id="117_sloka20"> <a href="117.htm#117_sloka20">20 </a> <br>yaḥ sa kauravya dāyādaḥ pāṇḍur nāma narādhipaḥ<br>kāmabhogān parityajya śataśṛṅgam ito gataḥ<br>यः स कुरव्य दायादः पाण्डुर् नाम नराधिपः <br>कामभोगान् परित्यज्य शतशृङ्गम् इतो गतः </div>
<div class="sloka" id="117_sloka21"> <a href="117.htm#117_sloka21">21 </a> <br>brahmacarya vratasthasya tasya divyena hetunā<br>sākṣād dharmād ayaṃ putras tasya jāto yudhiṣṭhiraḥ<br>ब्रह्मचर्य व्रतस्थस्य तस्य दिव्येन हेतुना <br>साक्षाद् धर्माद् अयं पुत्रस् तस्य जातो युधिष्ठिरः </div>
<div class="sloka" id="117_sloka22"> <a href="117.htm#117_sloka22">22 </a> <br>tathemaṃ balināṃ śreṣṭhaṃ tasya rājño mahātmanaḥ<br>mātariśvā dadau putraṃ bhīmaṃ nāma mahābalam<br>तथेमं बलिनां श्रेष्ठं तस्य राज्ञो महात्मनः <br>मातरिश्वा ददु पुत्रं भीमं नाम महाबलम् </div>
<div class="sloka" id="117_sloka23"> <a href="117.htm#117_sloka23">23 </a> <br>puruhūtād ayaṃ jajñe kuntyāṃ satyaparākramaḥ<br>yasya kīritr maheṣvāsān sarvān abhibhaviṣyati<br>पुरुहूताद् अयं जज्ञे कुन्त्यां सत्यपराक्रमः <br>यस्य कीरित्र् महेष्वासान् सर्वान् अभिभविष्यति </div>
<div class="sloka" id="117_sloka24"> <a href="117.htm#117_sloka24">24 </a> <br>yau tu mādrī maheṣvāsāv asūta kurusattamau<br>aśvibhyāṃ manujavyāghrāv imau tāv api tiṣṭhataḥ<br>यु तु माद्री महेष्वासाव् असूत कुरुसत्तमु <br>अश्विभ्यां मनुजव्याघ्राव् इमु ताव् अपि तिष्ठतः </div>
<div class="sloka" id="117_sloka25"> <a href="117.htm#117_sloka25">25 </a> <br>caratā dharmanityena vanavāsaṃ yaśasvinā<br>eṣa paitāmaho vaṃśaḥ pāṇḍunā punar uddhṛtaḥ<br>चरता धर्मनित्येन वनवासं यशस्विना <br>एष पैतामहो वंशः पाण्डुना पुनर् उद्धृतः </div>
<div class="sloka" id="117_sloka26"> <a href="117.htm#117_sloka26">26 </a> <br>putrāṇāṃ janma vṛddhiṃ ca vaidikādhyayanāni ca<br>paśyataḥ satataṃ pāṇḍoḥ śaśvat prītir avardhata<br>पुत्राणां जन्म वृद्धिं च वैदिकाध्ययनानि च <br>पश्यतः सततं पाण्डोः शश्वत् प्रीतिर् अवर्धत </div>
<div class="sloka" id="117_sloka27"> <a href="117.htm#117_sloka27">27 </a> <br>vartamānaḥ satāṃ vṛtte putralābham avāpya ca<br>pitṛlokaṃ gataḥ pāṇḍur itaḥ saptadaśe 'hani<br>वर्तमानः सतां वृत्ते पुत्रलाभम् अवाप्य च <br>पितृलोकं गतः पाण्डुर् इतः सप्तदशे 'हनि </div>
<div class="sloka" id="117_sloka28"> <a href="117.htm#117_sloka28">28 </a> <br>taṃ citā gatam ājñāya vaiśvānara mukhe hutam<br>praviṣṭā pāvakaṃ mādrī hitvā jīvitam ātmanaḥ<br>तं चिता गतम् आज्ञाय वैश्वानर मुखे हुतम् <br>प्रविष्टा पावकं माद्री हित्वा जीवितम् आत्मनः </div>
<div class="sloka" id="117_sloka29"> <a href="117.htm#117_sloka29">29 </a> <br>sā gatā saha tenaiva patilokam anuvratā<br>tasyās tasya ca yat kāryaṃ kriyatāṃ tadanantaram<br>सा गता सह तेनैव पतिलोकम् अनुव्रता <br>तस्यास् तस्य च यत् कार्यं क्रियतां तदनन्तरम् </div>
<div class="sloka" id="117_sloka30"> <a href="117.htm#117_sloka30">30 </a> <br>ime tayoḥ śarīre dve sutāś ceme tayor varāḥ<br>kriyābhir anugṛhyantāṃ saha mātrā paraṃtapāḥ<br>इमे तयोः शरीरे द्वे सुताश् चेमे तयोर् वराः <br>क्रियाभिर् अनुगृह्यन्तां सह मात्रा परंतपाः </div>
<div class="sloka" id="117_sloka31"> <a href="117.htm#117_sloka31">31 </a> <br>pretakārye ca nirvṛtte pitṛmedhaṃ mahāyaśāḥ<br>labhatāṃ sarvadharmajñaḥ pāṇḍuḥ kurukulodvahaḥ<br>प्रेतकार्ये च निर्वृत्ते पितृमेधं महायशाः <br>लभतां सर्वधर्मज्ञः पाण्डुः कुरुकुलोद्वहः </div>
<div class="sloka" id="117_sloka32"> <a href="117.htm#117_sloka32">32 </a> <br>evam uktvā kurūn sarvān kurūṇām eva paśyatām<br>kṣaṇenāntar hitāḥ sarve cāraṇā guhyakaiḥ saha<br>एवम् उक्त्वा कुरून् सर्वान् कुरूणाम् एव पश्यताम् <br>क्षणेनान्तर् हिताः सर्वे चारणा गुह्यकैः सह </div></body></html>