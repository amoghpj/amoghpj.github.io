<html><body><div class="sloka" id="184_sloka1"> <a href="184.htm#184_sloka1">1 </a> <br>[vai]<br>dhṛṣṭadyumnas tu pāñcālyaḥ pṛṣṭhataḥ kurunandanau<br>anvagacchat tadā yāntau bhārgavasya niveśanam<br>[वै] <br>धृष्टद्युम्नस् तु पाञ्चाल्यः पृष्ठतः कुरुनन्दनु <br>अन्वगच्छत् तदा यान्तु भार्गवस्य निवेशनम् </div>
<div class="sloka" id="184_sloka2"> <a href="184.htm#184_sloka2">2 </a> <br>so 'jñāyamānaḥ puruṣān avadhāya samantataḥ<br>svayam ārān niviṣṭo 'bhūd bhārgavasya niveśane<br>सो 'ज्ञायमानः पुरुषान् अवधाय समन्ततः <br>स्वयम् आरान् निविष्टो 'भूद् भार्गवस्य निवेशने </div>
<div class="sloka" id="184_sloka3"> <a href="184.htm#184_sloka3">3 </a> <br>sāye 'tha bhīmas tu ripupramāthī; jiṣṇur yamau cāpi mahānubhāvau<br>bhaikṣaṃ caritvā tu yudhiṣṭhirāya; nivedayāṃ cakrur adīnasattvāḥ<br>साये 'थ भीमस् तु रिपुप्रमाथी; जिष्णुर् यमु चापि महानुभावु <br>भैक्षं चरित्वा तु युधिष्ठिराय; निवेदयां चक्रुर् अदीनसत्त्वाः </div>
<div class="sloka" id="184_sloka4"> <a href="184.htm#184_sloka4">4 </a> <br>tatas tu kuntī drupadātmajāṃ; tām uvāca kāle vacanaṃ vadānyā<br>ato 'gram ādāya kuruṣva bhadre; baliṃ ca viprāya ca dehi bhikṣām<br>ततस् तु कुन्ती द्रुपदात्मजां; ताम् उवाच काले वचनं वदान्या <br>अतो 'ग्रम् आदाय कुरुष्व भद्रे; बलिं च विप्राय च देहि भिक्षाम् </div>
<div class="sloka" id="184_sloka5"> <a href="184.htm#184_sloka5">5 </a> <br>ye cānnam icchanti dadasva tebhyaḥ; pariśritā ye parito manuṣyāḥ<br>tataś ca śeṣaṃ pravibhajya śīghram; ardhaṃ caturṇāṃ mama cātmanaś ca<br>ये चान्नम् इच्छन्ति ददस्व तेभ्यः; परिश्रिता ये परितो मनुष्याः <br>ततश् च शेषं प्रविभज्य शीघ्रम्; अर्धं चतुर्णां मम चात्मनश् च </div>
<div class="sloka" id="184_sloka6"> <a href="184.htm#184_sloka6">6 </a> <br>ardhaṃ ca bhīmāya dadāhi bhadre; ya eṣa mattarṣabha tulyarūpaḥ<br>śyāmo yuvā saṃhananopapanna; eṣo hi vīro bahubhuk sadaiva<br>अर्धं च भीमाय ददाहि भद्रे; य एष मत्तर्षभ तुल्यरूपः <br>श्यामो युवा संहननोपपन्न; एषो हि वीरो बहुभुक् सदैव </div>
<div class="sloka" id="184_sloka7"> <a href="184.htm#184_sloka7">7 </a> <br>sā hṛṣṭarūpaiva tu rājaputrī; tasyā vacaḥ sādhv aviśaṅkamānā<br>yathāvad uktaṃ pracakāra sādhvī; te cāpi sarve 'bhyavajahrur annam<br>सा हृष्टरूपैव तु राजपुत्री; तस्या वचः साध्व् अविशङ्कमाना <br>यथावद् उक्तं प्रचकार साध्वी; ते चापि सर्वे 'भ्यवजह्रुर् अन्नम् </div>
<div class="sloka" id="184_sloka8"> <a href="184.htm#184_sloka8">8 </a> <br>kuśais tu bhūmau śayanaṃ cakāra; mādrī sutaḥ sahadevas tarasvī<br>yathātmīyāny ajināni sarve; saṃstīrya vīrāḥ suṣupur dharaṇyām<br>कुशैस् तु भूमु शयनं चकार; माद्री सुतः सहदेवस् तरस्वी <br>यथात्मीयान्य् अजिनानि सर्वे; संस्तीर्य वीराः सुषुपुर् धरण्याम् </div>
<div class="sloka" id="184_sloka9"> <a href="184.htm#184_sloka9">9 </a> <br>agastyaśāstām abhito diśaṃ tu; śirāṃsi teṣāṃ kurusattamānām<br>kuntī purastāt tu babhūva teṣāṃ; kṛṣṇā tiraś caiva babhūva pattaḥ<br>अगस्त्यशास्ताम् अभितो दिशं तु; शिरांसि तेषां कुरुसत्तमानाम् <br>कुन्ती पुरस्तात् तु बभूव तेषां; कृष्णा तिरश् चैव बभूव पत्तः </div>
<div class="sloka" id="184_sloka10"> <a href="184.htm#184_sloka10">10 </a> <br>aśeta bhūmau saha pāṇḍuputraiḥ; pādopadhāneva kṛtā kuśeṣu<br>na tatra duḥkhaṃ ca babhūva tasyā; na cāvamene kurupuṃgavāṃs tān<br>अशेत भूमु सह पाण्डुपुत्रैः; पादोपधानेव कृता कुशेषु <br>न तत्र दुःखं च बभूव तस्या; न चावमेने कुरुपुंगवांस् तान् </div>
<div class="sloka" id="184_sloka11"> <a href="184.htm#184_sloka11">11 </a> <br>te tatra śūrāḥ kathayāṃ babhūvuḥ; kathā vicitrāḥ pṛtanādhikārāḥ<br>astrāṇi divyāni rathāṃś ca nāgān; khaḍgān gadāś cāpi paraśvadhāṃś ca<br>ते तत्र शूराः कथयां बभूवुः; कथा विचित्राः पृतनाधिकाराः <br>अस्त्राणि दिव्यानि रथांश् च नागान्; खड्गान् गदाश् चापि परश्वधांश् च </div>
<div class="sloka" id="184_sloka12"> <a href="184.htm#184_sloka12">12 </a> <br>teṣāṃ kathās tāḥ parikīrtyamānāḥ; pāñcālarājasya sutas tadānīm<br>śuśrāva kṛṣṇāṃ ca tathā niṣaṇṇāṃ; te cāpi sarve dadṛśur manuṣyāḥ<br>तेषां कथास् ताः परिकीर्त्यमानाः; पाञ्चालराजस्य सुतस् तदानीम् <br>शुश्राव कृष्णां च तथा निषण्णां; ते चापि सर्वे ददृशुर् मनुष्याः </div>
<div class="sloka" id="184_sloka13"> <a href="184.htm#184_sloka13">13 </a> <br>dhṛṣṭadyumno rājaputras tu sarvaṃ; vṛttaṃ teṣāṃ kathitaṃ caiva rātrau<br>sarvaṃ rājñe drupadāyākhilena; nivedayiṣyaṃs tvarito jagāma<br>धृष्टद्युम्नो राजपुत्रस् तु सर्वं; वृत्तं तेषां कथितं चैव रात्रु <br>सर्वं राज्ञे द्रुपदायाखिलेन; निवेदयिष्यंस् त्वरितो जगाम </div>
<div class="sloka" id="184_sloka14"> <a href="184.htm#184_sloka14">14 </a> <br>pāñcālarājas tu viṣaṇṇarūpas; tān pāṇḍavān aprativindamānaḥ<br>dhṛṣṭadyumnaṃ paryapṛcchan mahātmā; kva sā gatā kena nītā ca kṛṣṇā<br>पाञ्चालराजस् तु विषण्णरूपस्; तान् पाण्डवान् अप्रतिविन्दमानः <br>धृष्टद्युम्नं पर्यपृच्छन् महात्मा; क्व सा गता केन नीता च कृष्णा </div>
<div class="sloka" id="184_sloka15"> <a href="184.htm#184_sloka15">15 </a> <br>kac cin na śūdreṇa na hīnajena; vaiśyena vā karadenopapannā<br>kac cit padaṃ mūrdhni na me nidigdhaṃ; kac cin mālā patitā na śmaśāne<br>कच् चिन् न शूद्रेण न हीनजेन; वैश्येन वा करदेनोपपन्ना <br>कच् चित् पदं मूर्ध्नि न मे निदिग्धं; कच् चिन् माला पतिता न श्मशाने </div>
<div class="sloka" id="184_sloka16"> <a href="184.htm#184_sloka16">16 </a> <br>kac cit savarṇa pravaro manuṣya; udrikta varko 'py uta veha kac cit<br>kac cin na vāmo mama mūrdhni pādaḥ; kṛṣṇābhimarśena kṛto 'dya putra<br>कच् चित् सवर्ण प्रवरो मनुष्य; उद्रिक्त वर्को 'प्य् उत वेह कच् चित् <br>कच् चिन् न वामो मम मूर्ध्नि पादः; कृष्णाभिमर्शेन कृतो 'द्य पुत्र </div>
<div class="sloka" id="184_sloka17"> <a href="184.htm#184_sloka17">17 </a> <br>kac cic ca yakṣye paramapraprītaḥ; saṃyujya pārthena nararṣabheṇa<br>bravīhi tattvena mahānubhāvaḥ; ko 'sau vijetā duhitur mamādya<br>कच् चिच् च यक्ष्ये परमप्रप्रीतः; संयुज्य पार्थेन नरर्षभेण <br>ब्रवीहि तत्त्वेन महानुभावः; को 'सु विजेता दुहितुर् ममाद्य </div></body></html>