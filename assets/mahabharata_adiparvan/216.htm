<html><body><div class="sloka" id="216_sloka1"> <a href="216.htm#216_sloka1">1 </a> <br>[vai]<br>evam uktas tu bhagavān dhūmaketur hutāśanaḥ<br>cintayām āsa varuṇaṃ lokapālaṃ didṛkṣayā<br>ādityam udake devaṃ nivasantaṃ jaleśvaram<br>[वै] <br>एवम् उक्तस् तु भगवान् धूमकेतुर् हुताशनः <br>चिन्तयाम् आस वरुणं लोकपालं दिदृक्षया <br>आदित्यम् उदके देवं निवसन्तं जलेश्वरम् </div>
<div class="sloka" id="216_sloka2"> <a href="216.htm#216_sloka2">2 </a> <br>sa ca tac cintitaṃ jñātvā darśayām āsa pāvakam<br>tam abravīd dhūmaketuḥ pratipūjya jaleśvaram<br>caturthaṃ lokapālānāṃ rakṣitāraṃ maheśvaram<br>स च तच् चिन्तितं ज्ञात्वा दर्शयाम् आस पावकम् <br>तम् अब्रवीद् धूमकेतुः प्रतिपूज्य जलेश्वरम् <br>चतुर्थं लोकपालानां रक्षितारं महेश्वरम् </div>
<div class="sloka" id="216_sloka3"> <a href="216.htm#216_sloka3">3 </a> <br>somena rājñā yad dattaṃ dhanuś caiveṣudhī ca te<br>tat prayacchobhayaṃ śīghraṃ rathaṃ ca kapilakṣaṇam<br>सोमेन राज्ञा यद् दत्तं धनुश् चैवेषुधी च ते <br>तत् प्रयच्छोभयं शीघ्रं रथं च कपिलक्षणम् </div>
<div class="sloka" id="216_sloka4"> <a href="216.htm#216_sloka4">4 </a> <br>kāryaṃ hi sumahat pārtho gāṇḍīvena kariṣyati<br>cakreṇa vāsudevaś ca tan madarthe pradīyatām<br>dadānīty eva varuṇaḥ pāvakaṃ pratyabhāṣata<br>कार्यं हि सुमहत् पार्थो गाण्डीवेन करिष्यति <br>चक्रेण वासुदेवश् च तन् मदर्थे प्रदीयताम् <br>ददानीत्य् एव वरुणः पावकं प्रत्यभाषत </div>
<div class="sloka" id="216_sloka5"> <a href="216.htm#216_sloka5">5 </a> <br>tato 'dbhutaṃ mahāvīryaṃ yaśaḥ kīrtivivardhanam<br>sarvaśastrair anādhṛṣyaṃ sarvaśastrapramāthi ca<br>sarvāyudhamahāmātraṃ parasenā pradharṣaṇam<br>ततो 'द्भुतं महावीर्यं यशः कीर्तिविवर्धनम् <br>सर्वशस्त्रैर् अनाधृष्यं सर्वशस्त्रप्रमाथि च <br>सर्वायुधमहामात्रं परसेना प्रधर्षणम् </div>
<div class="sloka" id="216_sloka6"> <a href="216.htm#216_sloka6">6 </a> <br>ekaṃ śatasahasreṇa saṃmitaṃ rāṣṭravardhanam<br>citram uccāvacair varṇaiḥ śobhitaṃ ślakṣṇam avraṇam<br>एकं शतसहस्रेण संमितं राष्ट्रवर्धनम् <br>चित्रम् उच्चावचैर् वर्णैः शोभितं श्लक्ष्णम् अव्रणम् </div>
<div class="sloka" id="216_sloka7"> <a href="216.htm#216_sloka7">7 </a> <br>devadānavagandharvaiḥ pūjitaṃ śāśvatīḥ samāḥ<br>prādād vai dhanu ratnaṃ tad akṣayyau ca maheṣudhī<br>देवदानवगन्धर्वैः पूजितं शाश्वतीः समाः <br>प्रादाद् वै धनु रत्नं तद् अक्षय्यु च महेषुधी </div>
<div class="sloka" id="216_sloka8"> <a href="216.htm#216_sloka8">8 </a> <br>rathaṃ ca divyāśvayujaṃ kapipravara ketanam<br>upetaṃ rājatair aśvair gāndharvair hemamālibhiḥ<br>pāṇḍurābhrapratīkāśair mano vāyusamair jave<br>रथं च दिव्याश्वयुजं कपिप्रवर केतनम् <br>उपेतं राजतैर् अश्वैर् गान्धर्वैर् हेममालिभिः <br>पाण्डुराभ्रप्रतीकाशैर् मनो वायुसमैर् जवे </div>
<div class="sloka" id="216_sloka9"> <a href="216.htm#216_sloka9">9 </a> <br>sarvopakaraṇair yuktam ajayyaṃ devadānavaiḥ<br>bhānumantaṃ mahāghoṣaṃ sarvabhūtamanoharam<br>सर्वोपकरणैर् युक्तम् अजय्यं देवदानवैः <br>भानुमन्तं महाघोषं सर्वभूतमनोहरम् </div>
<div class="sloka" id="216_sloka10"> <a href="216.htm#216_sloka10">10 </a> <br>sasarja yat svatapasā bhauvano bhuvana prabhuḥ<br>prajāpatir anirdeśyaṃ yasya rūpaṃ raver iva<br>ससर्ज यत् स्वतपसा भुवनो भुवन प्रभुः <br>प्रजापतिर् अनिर्देश्यं यस्य रूपं रवेर् इव </div>
<div class="sloka" id="216_sloka11"> <a href="216.htm#216_sloka11">11 </a> <br>yaṃ sma somaḥ samāruhya dānavān ajayat prabhuḥ<br>nagameghapratīkāśaṃ jvalantam iva ca śriyā<br>यं स्म सोमः समारुह्य दानवान् अजयत् प्रभुः <br>नगमेघप्रतीकाशं ज्वलन्तम् इव च श्रिया </div>
<div class="sloka" id="216_sloka12"> <a href="216.htm#216_sloka12">12 </a> <br>āśritā taṃ rathaśreṣṭhaṃ śakrāyudhasamā śubhā<br>tāpanīyā surucirā dhvajayaṣṭir anuttamā<br>आश्रिता तं रथश्रेष्ठं शक्रायुधसमा शुभा <br>तापनीया सुरुचिरा ध्वजयष्टिर् अनुत्तमा </div>
<div class="sloka" id="216_sloka13"> <a href="216.htm#216_sloka13">13 </a> <br>tasyāṃ tu vānaro divyaḥ siṃhaśārdūlalakṣaṇaḥ<br>vinardann iva tatrasthaḥ saṃsthito mūrdhny aśobhata<br>तस्यां तु वानरो दिव्यः सिंहशार्दूललक्षणः <br>विनर्दन्न् इव तत्रस्थः संस्थितो मूर्ध्न्य् अशोभत </div>
<div class="sloka" id="216_sloka14"> <a href="216.htm#216_sloka14">14 </a> <br>dhvaje bhūtāni tatrāsan vividhāni mahānti ca<br>nādena ripusainyānāṃ yeṣāṃ saṃjñā praṇaśyati<br>ध्वजे भूतानि तत्रासन् विविधानि महान्ति च <br>नादेन रिपुसैन्यानां येषां संज्ञा प्रणश्यति </div>
<div class="sloka" id="216_sloka15"> <a href="216.htm#216_sloka15">15 </a> <br>sa taṃ nānāpatākābhiḥ śobhitaṃ ratham uttamam<br>pradakṣiṇam upāvṛtya daivatebhyaḥ praṇamya ca<br>स तं नानापताकाभिः शोभितं रथम् उत्तमम् <br>प्रदक्षिणम् उपावृत्य दैवतेभ्यः प्रणम्य च </div>
<div class="sloka" id="216_sloka16"> <a href="216.htm#216_sloka16">16 </a> <br>saṃnaddhaḥ kavacī khaḍgī baddhagodhāṅguli travān<br>āruroha rathaṃ pārtho vimānaṃ sukṛtī yathā<br>संनद्धः कवची खड्गी बद्धगोधाङ्गुलि त्रवान् <br>आरुरोह रथं पार्थो विमानं सुकृती यथा </div>
<div class="sloka" id="216_sloka17"> <a href="216.htm#216_sloka17">17 </a> <br>tac ca divyaṃ dhanuḥśreṣṭhaṃ brahmaṇā nirmitaṃ purā<br>gāṇḍīvam upasaṃgṛhya babhūva mudito 'rjunaḥ<br>तच् च दिव्यं धनुःश्रेष्ठं ब्रह्मणा निर्मितं पुरा <br>गाण्डीवम् उपसंगृह्य बभूव मुदितो 'र्जुनः </div>
<div class="sloka" id="216_sloka18"> <a href="216.htm#216_sloka18">18 </a> <br>hutāśanaṃ namaskṛtya tatas tad api vīryavān<br>jagrāha balam āsthāya jyayā ca yuyuje dhanuḥ<br>हुताशनं नमस्कृत्य ततस् तद् अपि वीर्यवान् <br>जग्राह बलम् आस्थाय ज्यया च युयुजे धनुः </div>
<div class="sloka" id="216_sloka19"> <a href="216.htm#216_sloka19">19 </a> <br>maurvyāṃ tu yujyamānāyāṃ balinā pāṇḍavena ha<br>ye 'śṛṇvan kūjitaṃ tatra teṣāṃ vai vyathitaṃ manaḥ<br>मुर्व्यां तु युज्यमानायां बलिना पाण्डवेन ह <br>ये 'शृण्वन् कूजितं तत्र तेषां वै व्यथितं मनः </div>
<div class="sloka" id="216_sloka20"> <a href="216.htm#216_sloka20">20 </a> <br>labdhvā rathaṃ dhanuś caiva tathākṣayyau maheṣudhī<br>babhūva kalyaḥ kaunteyaḥ prahṛṣṭaḥ sāhyakarmaṇi<br>लब्ध्वा रथं धनुश् चैव तथाक्षय्यु महेषुधी <br>बभूव कल्यः कुन्तेयः प्रहृष्टः साह्यकर्मणि </div>
<div class="sloka" id="216_sloka21"> <a href="216.htm#216_sloka21">21 </a> <br>vajranābhaṃ tataś cakraṃ dadau kṛṣṇāya pāvakaḥ<br>āgneyam astraṃ dayitaṃ sa ca kalyo 'bhavat tadā<br>वज्रनाभं ततश् चक्रं ददु कृष्णाय पावकः <br>आग्नेयम् अस्त्रं दयितं स च कल्यो 'भवत् तदा </div>
<div class="sloka" id="216_sloka22"> <a href="216.htm#216_sloka22">22 </a> <br>abravīt pāvakaiś cainam etena madhusūdana<br>amānuṣān api raṇe vijeṣyasi na saṃśayaḥ<br>अब्रवीत् पावकैश् चैनम् एतेन मधुसूदन <br>अमानुषान् अपि रणे विजेष्यसि न संशयः </div>
<div class="sloka" id="216_sloka23"> <a href="216.htm#216_sloka23">23 </a> <br>anena tvaṃ manuṣyāṇāṃ devānām api cāhave<br>rakṣaḥpiśācadaityānāṃ nāgānāṃ cādhikaḥ sadā<br>bhaviṣyasi na saṃdehaḥ pravarāri nibarhaṇe<br>अनेन त्वं मनुष्याणां देवानाम् अपि चाहवे <br>रक्षःपिशाचदैत्यानां नागानां चाधिकः सदा <br>भविष्यसि न संदेहः प्रवरारि निबर्हणे </div>
<div class="sloka" id="216_sloka24"> <a href="216.htm#216_sloka24">24 </a> <br>kṣiptaṃ kṣiptaṃ raṇe caitat tvayā mādhava śatruṣu<br>hatvāpratihataṃ saṃkhye pāṇim eṣyati te punaḥ<br>क्षिप्तं क्षिप्तं रणे चैतत् त्वया माधव शत्रुषु <br>हत्वाप्रतिहतं संख्ये पाणिम् एष्यति ते पुनः </div>
<div class="sloka" id="216_sloka25"> <a href="216.htm#216_sloka25">25 </a> <br>varuṇaś ca dadau tasmai gadām aśaniniḥsvanām<br>daityānta karaṇīṃ ghorāṃ nāmnā kaumodakīṃ hareḥ<br>वरुणश् च ददु तस्मै गदाम् अशनिनिःस्वनाम् <br>दैत्यान्त करणीं घोरां नाम्ना कुमोदकीं हरेः </div>
<div class="sloka" id="216_sloka26"> <a href="216.htm#216_sloka26">26 </a> <br>tataḥ pāvakam abrūtāṃ prahṛṣṭau kṛṣṇa pāṇḍavau<br>kṛtāstrau śastrasaṃpannau rathinau dhvajināv api<br>ततः पावकम् अब्रूतां प्रहृष्टु कृष्ण पाण्डवु <br>कृतास्त्रु शस्त्रसंपन्नु रथिनु ध्वजिनाव् अपि </div>
<div class="sloka" id="216_sloka27"> <a href="216.htm#216_sloka27">27 </a> <br>kalyau svo bhagavan yoddhum api sarvaiḥ surāsuraiḥ<br>kiṃ punar vajriṇaikena pannagārthe yuyutsunā<br>कल्यु स्वो भगवन् योद्धुम् अपि सर्वैः सुरासुरैः <br>किं पुनर् वज्रिणैकेन पन्नगार्थे युयुत्सुना </div>
<div class="sloka" id="216_sloka28"> <a href="216.htm#216_sloka28">28 </a> <br>[ārj]<br>cakram astraṃ ca vārṣṇeyo visṛjan yudhi vīryavān<br>triṣu lokeṣu tan nāsti yan na jīyāj janārdanaḥ<br>[ार्ज्] <br>चक्रम् अस्त्रं च वार्ष्णेयो विसृजन् युधि वीर्यवान् <br>त्रिषु लोकेषु तन् नास्ति यन् न जीयाज् जनार्दनः </div>
<div class="sloka" id="216_sloka29"> <a href="216.htm#216_sloka29">29 </a> <br>gāṇḍīvaṃ dhanur ādāya tathākṣayyau maheṣudhī<br>aham apy utsahe lokān vijetuṃ yudhi pāvaka<br>गाण्डीवं धनुर् आदाय तथाक्षय्यु महेषुधी <br>अहम् अप्य् उत्सहे लोकान् विजेतुं युधि पावक </div>
<div class="sloka" id="216_sloka30"> <a href="216.htm#216_sloka30">30 </a> <br>sarvataḥ parivāryainaṃ dāvena mahatā prabho<br>kāmaṃ saṃprajvalādyaiva kalyau svaḥ sāhyakarmaṇi<br>सर्वतः परिवार्यैनं दावेन महता प्रभो <br>कामं संप्रज्वलाद्यैव कल्यु स्वः साह्यकर्मणि </div>
<div class="sloka" id="216_sloka31"> <a href="216.htm#216_sloka31">31 </a> <br>[vai]<br>evam uktaḥ sa bhagavān dāśārheṇārjunena ca<br>taijasaṃ rūpam āsthāya dāvaṃ dagdhuṃ pracakrame<br>[वै] <br>एवम् उक्तः स भगवान् दाशार्हेणार्जुनेन च <br>तैजसं रूपम् आस्थाय दावं दग्धुं प्रचक्रमे </div>
<div class="sloka" id="216_sloka32"> <a href="216.htm#216_sloka32">32 </a> <br>sarvataḥ parivāryātha saptārcir jvalanas tadā<br>dadāha khāṇḍavaṃ kruddho yugāntam iva darśayan<br>सर्वतः परिवार्याथ सप्तार्चिर् ज्वलनस् तदा <br>ददाह खाण्डवं क्रुद्धो युगान्तम् इव दर्शयन् </div>
<div class="sloka" id="216_sloka33"> <a href="216.htm#216_sloka33">33 </a> <br>parigṛhya samāviṣṭas tad vanaṃ bharatarṣabha<br>meghastanita nirghoṣaṃ sarvabhūtāni nirdahan<br>परिगृह्य समाविष्टस् तद् वनं भरतर्षभ <br>मेघस्तनित निर्घोषं सर्वभूतानि निर्दहन् </div></body></html>