<html><body><div class="sloka" id="196_sloka1"> <a href="196.htm#196_sloka1">1 </a> <br>[droṇa]<br>mantrāya samupānītair dhṛtarāṣṭra hitair nṛpa<br>dharmyaṃ pathyaṃ yaśasyaṃ ca vācyam ity anuśuśrumaḥ<br>[द्रोण] <br>मन्त्राय समुपानीतैर् धृतराष्ट्र हितैर् नृप <br>धर्म्यं पथ्यं यशस्यं च वाच्यम् इत्य् अनुशुश्रुमः </div>
<div class="sloka" id="196_sloka2"> <a href="196.htm#196_sloka2">2 </a> <br>mamāpy eṣā matis tāta yā bhīṣmasya mahātmanaḥ<br>saṃvibhajyās tu kaunteyā dharma eṣa sanātanaḥ<br>ममाप्य् एषा मतिस् तात या भीष्मस्य महात्मनः <br>संविभज्यास् तु कुन्तेया धर्म एष सनातनः </div>
<div class="sloka" id="196_sloka3"> <a href="196.htm#196_sloka3">3 </a> <br>preṣyatāṃ drupadāyāśu naraḥ kaś cit priyaṃvadaḥ<br>bahulaṃ ratnam ādāya teṣām arthāya bhārata<br>प्रेष्यतां द्रुपदायाशु नरः कश् चित् प्रियंवदः <br>बहुलं रत्नम् आदाय तेषाम् अर्थाय भारत </div>
<div class="sloka" id="196_sloka4"> <a href="196.htm#196_sloka4">4 </a> <br>mithaḥ kṛtyaṃ ca tasmai sa ādāya bahu gacchatu<br>vṛddhiṃ ca paramāṃ brūyāt tat saṃyogodbhavāṃ tathā<br>मिथः कृत्यं च तस्मै स आदाय बहु गच्छतु <br>वृद्धिं च परमां ब्रूयात् तत् संयोगोद्भवां तथा </div>
<div class="sloka" id="196_sloka5"> <a href="196.htm#196_sloka5">5 </a> <br>saṃprīyamāṇaṃ tvāṃ brūyād rājan dūryodhanaṃ tathā<br>asakṛd drupade caiva dhṛṣṭadyumne ca bhārata<br>संप्रीयमाणं त्वां ब्रूयाद् राजन् दूर्योधनं तथा <br>असकृद् द्रुपदे चैव धृष्टद्युम्ने च भारत </div>
<div class="sloka" id="196_sloka6"> <a href="196.htm#196_sloka6">6 </a> <br>ucitatvaṃ priyatvaṃ ca yogasyāpi ca varṇayet<br>punaḥ punaś ca kaunteyān mādrīputrau ca sāntvayan<br>उचितत्वं प्रियत्वं च योगस्यापि च वर्णयेत् <br>पुनः पुनश् च कुन्तेयान् माद्रीपुत्रु च सान्त्वयन् </div>
<div class="sloka" id="196_sloka7"> <a href="196.htm#196_sloka7">7 </a> <br>hiraṇmayāni śubhrāṇi bahūny ābharaṇāni ca<br>vacanāt tava rājendra draupadyāḥ saṃprayacchatu<br>हिरण्मयानि शुभ्राणि बहून्य् आभरणानि च <br>वचनात् तव राजेन्द्र द्रुपद्याः संप्रयच्छतु </div>
<div class="sloka" id="196_sloka8"> <a href="196.htm#196_sloka8">8 </a> <br>tathā drupadaputrāṇāṃ sarveṣāṃ bharatarṣabha<br>pāṇḍavānāṃ ca sarveṣāṃ kuntyā yuktāni yāni ca<br>तथा द्रुपदपुत्राणां सर्वेषां भरतर्षभ <br>पाण्डवानां च सर्वेषां कुन्त्या युक्तानि यानि च </div>
<div class="sloka" id="196_sloka9"> <a href="196.htm#196_sloka9">9 </a> <br>evaṃ sāntvasamāyuktaṃ drupadaṃ pāṇḍavaiḥ saha<br>uktvāthānantaraṃ brūyāt teṣām āgamanaṃ prati<br>एवं सान्त्वसमायुक्तं द्रुपदं पाण्डवैः सह <br>उक्त्वाथानन्तरं ब्रूयात् तेषाम् आगमनं प्रति </div>
<div class="sloka" id="196_sloka10"> <a href="196.htm#196_sloka10">10 </a> <br>anujñāteṣu vīreṣu balaṃ gacchatu śobhanam<br>duḥśāsano vikarṇaś ca pāṇḍavān ānayantv iha<br>अनुज्ञातेषु वीरेषु बलं गच्छतु शोभनम् <br>दुःशासनो विकर्णश् च पाण्डवान् आनयन्त्व् इह </div>
<div class="sloka" id="196_sloka11"> <a href="196.htm#196_sloka11">11 </a> <br>tatas te pārthivaśreṣṭha pūjyamānāḥ sadā tvayā<br>prakṛtīnām anumate pade sthāsyanti paitṛke<br>ततस् ते पार्थिवश्रेष्ठ पूज्यमानाः सदा त्वया <br>प्रकृतीनाम् अनुमते पदे स्थास्यन्ति पैतृके </div>
<div class="sloka" id="196_sloka12"> <a href="196.htm#196_sloka12">12 </a> <br>evaṃ tava mahārāja teṣu putreṣu caiva ha<br>vṛttam aupayikaṃ manye bhīṣmeṇa saha bhārata<br>एवं तव महाराज तेषु पुत्रेषु चैव ह <br>वृत्तम् अुपयिकं मन्ये भीष्मेण सह भारत </div>
<div class="sloka" id="196_sloka13"> <a href="196.htm#196_sloka13">13 </a> <br>[karṇa]<br>yojitāv arthamānābhyāṃ sarvakāryeṣv anantarau<br>na mantrayetāṃ tvac chreyaḥ kim adbhutataraṃ tataḥ<br>[कर्ण] <br>योजिताव् अर्थमानाभ्यां सर्वकार्येष्व् अनन्तरु <br>न मन्त्रयेतां त्वच् छ्रेयः किम् अद्भुततरं ततः </div>
<div class="sloka" id="196_sloka14"> <a href="196.htm#196_sloka14">14 </a> <br>duṣṭena manasā yo vai pracchannenāntar ātmanā<br>brūyān niḥśreyasaṃ nāma kathaṃ kuryāt satāṃ matam<br>दुष्टेन मनसा यो वै प्रच्छन्नेनान्तर् आत्मना <br>ब्रूयान् निःश्रेयसं नाम कथं कुर्यात् सतां मतम् </div>
<div class="sloka" id="196_sloka15"> <a href="196.htm#196_sloka15">15 </a> <br>na mitrāṇy arthakṛcchreṣu śreyase vetarāya vā<br>vidhipūrvaṃ hi sarvasya duḥkhaṃ vā yadi vā sukham<br>न मित्राण्य् अर्थकृच्छ्रेषु श्रेयसे वेतराय वा <br>विधिपूर्वं हि सर्वस्य दुःखं वा यदि वा सुखम् </div>
<div class="sloka" id="196_sloka16"> <a href="196.htm#196_sloka16">16 </a> <br>kṛtaprajño 'kṛtaprajño bālo vṛddhaś ca mānavaḥ<br>sasahāyo 'sahāyaś ca sarvaṃ sarvatra vindati<br>कृतप्रज्ञो 'कृतप्रज्ञो बालो वृद्धश् च मानवः <br>ससहायो 'सहायश् च सर्वं सर्वत्र विन्दति </div>
<div class="sloka" id="196_sloka17"> <a href="196.htm#196_sloka17">17 </a> <br>śrūyate hi purā kaś cid ambuvīca iti śrutaḥ<br>āsīd rājagṛhe rājā māgadhānāṃ mahīkṣitām<br>श्रूयते हि पुरा कश् चिद् अम्बुवीच इति श्रुतः <br>आसीद् राजगृहे राजा मागधानां महीक्षिताम् </div>
<div class="sloka" id="196_sloka18"> <a href="196.htm#196_sloka18">18 </a> <br>sa hīnaḥ karaṇaiḥ sarvair ucchvāsaparamo nṛpaḥ<br>amātyasaṃsthaḥ kāryeṣu sarveṣv evābhavat tadā<br>स हीनः करणैः सर्वैर् उच्छ्वासपरमो नृपः <br>अमात्यसंस्थः कार्येषु सर्वेष्व् एवाभवत् तदा </div>
<div class="sloka" id="196_sloka19"> <a href="196.htm#196_sloka19">19 </a> <br>tasyāmātyo mahākarṇir babhūvaikeśvaraḥ purā<br>sa labdhabalam ātmānaṃ manyamāno 'vamanyate<br>तस्यामात्यो महाकर्णिर् बभूवैकेश्वरः पुरा <br>स लब्धबलम् आत्मानं मन्यमानो 'वमन्यते </div>
<div class="sloka" id="196_sloka20"> <a href="196.htm#196_sloka20">20 </a> <br>sa rājña upabhogyāni striyo ratnadhanāni ca<br>ādade sarvaśo mūḍha aiśvaryaṃ ca svayaṃ tadā<br>स राज्ञ उपभोग्यानि स्त्रियो रत्नधनानि च <br>आददे सर्वशो मूढ अैश्वर्यं च स्वयं तदा </div>
<div class="sloka" id="196_sloka21"> <a href="196.htm#196_sloka21">21 </a> <br>tad ādāya ca lubdhasya lābhāl lobho vyavardhata<br>tathā hi sarvam ādāya rājyam asya jihīrṣati<br>तद् आदाय च लुब्धस्य लाभाल् लोभो व्यवर्धत <br>तथा हि सर्वम् आदाय राज्यम् अस्य जिहीर्षति </div>
<div class="sloka" id="196_sloka22"> <a href="196.htm#196_sloka22">22 </a> <br>hīnasya karaṇaiḥ sarvair ucchvāsaparamasya ca<br>yatamāno 'pi tad rājyaṃ na śaśāketi naḥ śrutam<br>हीनस्य करणैः सर्वैर् उच्छ्वासपरमस्य च <br>यतमानो 'पि तद् राज्यं न शशाकेति नः श्रुतम् </div>
<div class="sloka" id="196_sloka23"> <a href="196.htm#196_sloka23">23 </a> <br>kim anyad vihitān nūnaṃ tasya sā puruṣendratā<br>yadi te vihitaṃ rājyaṃ bhaviṣyati viśāṃ pate<br>किम् अन्यद् विहितान् नूनं तस्य सा पुरुषेन्द्रता <br>यदि ते विहितं राज्यं भविष्यति विशां पते </div>
<div class="sloka" id="196_sloka24"> <a href="196.htm#196_sloka24">24 </a> <br>miṣataḥ sarvalokasya sthāsyate tvayi tad dhruvam<br>ato 'nyathā ced vihitaṃ yatamāno na lapsyase<br>मिषतः सर्वलोकस्य स्थास्यते त्वयि तद् ध्रुवम् <br>अतो 'न्यथा चेद् विहितं यतमानो न लप्स्यसे </div>
<div class="sloka" id="196_sloka25"> <a href="196.htm#196_sloka25">25 </a> <br>evaṃ vidvann upādatsva mantriṇāṃ sādhv asādhutām<br>duṣṭānāṃ caiva boddhavyam aduṣṭānāṃ ca bhāṣitam<br>एवं विद्वन्न् उपादत्स्व मन्त्रिणां साध्व् असाधुताम् <br>दुष्टानां चैव बोद्धव्यम् अदुष्टानां च भाषितम् </div>
<div class="sloka" id="196_sloka26"> <a href="196.htm#196_sloka26">26 </a> <br>[droṇa]<br>vidma te bhāvadoṣeṇa yadartham idam ucyate<br>duṣṭaḥ pāṇḍava hetos tvaṃ doṣaṃ khyāpayase hi naḥ<br>[द्रोण] <br>विद्म ते भावदोषेण यदर्थम् इदम् उच्यते <br>दुष्टः पाण्डव हेतोस् त्वं दोषं ख्यापयसे हि नः </div>
<div class="sloka" id="196_sloka27"> <a href="196.htm#196_sloka27">27 </a> <br>hitaṃ tu paramaṃ karṇa bravīmi kuruvardhanam<br>atha tvaṃ manyase duṣṭaṃ brūhi yat paramaṃ hitam<br>हितं तु परमं कर्ण ब्रवीमि कुरुवर्धनम् <br>अथ त्वं मन्यसे दुष्टं ब्रूहि यत् परमं हितम् </div></body></html>