<html><body><div class="sloka" id="48_sloka1"> <a href="48.htm#48_sloka1">1 </a> <br>[ṣ]<br>sarpasatre tadā rājñaḥ pāṇḍaveyasya dhīmataḥ<br>janamejayasya ke tv āsann ṛtvijaḥ paramarṣayaḥ<br>[ष्] <br>सर्पसत्रे तदा राज्ञः पाण्डवेयस्य धीमतः <br>जनमेजयस्य के त्व् आसन्न् ऋत्विजः परमर्षयः </div>
<div class="sloka" id="48_sloka2"> <a href="48.htm#48_sloka2">2 </a> <br>ke sadasyā babhūvuś ca sarpasatre sudāruṇe<br>viṣādajanane 'tyarthaṃ pannagānāṃ mahābhaye<br>के सदस्या बभूवुश् च सर्पसत्रे सुदारुणे <br>विषादजनने 'त्यर्थं पन्नगानां महाभये </div>
<div class="sloka" id="48_sloka3"> <a href="48.htm#48_sloka3">3 </a> <br>sarvaṃ vistaratas tāta bhavāñ śaṃsitum arhati<br>sarpasatra vidhānajñā vijñeyās te hi sūtaja<br>सर्वं विस्तरतस् तात भवाञ् शंसितुम् अर्हति <br>सर्पसत्र विधानज्ञा विज्ञेयास् ते हि सूतज </div>
<div class="sloka" id="48_sloka4"> <a href="48.htm#48_sloka4">4 </a> <br>[sūta]<br>hanta te kathayiṣyāmi nāmānīha manīṣiṇām<br>ye ṛtvijaḥ sadasyāś ca tasyāsan nṛpates tadā<br>[सूत] <br>हन्त ते कथयिष्यामि नामानीह मनीषिणाम् <br>ये ऋत्विजः सदस्याश् च तस्यासन् नृपतेस् तदा </div>
<div class="sloka" id="48_sloka5"> <a href="48.htm#48_sloka5">5 </a> <br>tatra hotā babhūvātha brāhmaṇaś caṇḍabhārgavaḥ<br>cyavanasyānvaye jātaḥ khyāto vedavidāṃ varaḥ<br>तत्र होता बभूवाथ ब्राह्मणश् चण्डभार्गवः <br>च्यवनस्यान्वये जातः ख्यातो वेदविदां वरः </div>
<div class="sloka" id="48_sloka6"> <a href="48.htm#48_sloka6">6 </a> <br>udgātā brāhmaṇo vṛddho vidvān kautsārya jaiminiḥ<br>brahmābhavac chārṅga ravo adhvaryur bodha piṅgalaḥ<br>उद्गाता ब्राह्मणो वृद्धो विद्वान् कुत्सार्य जैमिनिः <br>ब्रह्माभवच् छार्ङ्ग रवो अध्वर्युर् बोध पिङ्गलः </div>
<div class="sloka" id="48_sloka7"> <a href="48.htm#48_sloka7">7 </a> <br>sadasyaś cābhavad vyāsaḥ putra śiṣyasahāyavān<br>uddālakaḥ śamaṭhakaḥ śvetaketuś ca pañcamaḥ<br>सदस्यश् चाभवद् व्यासः पुत्र शिष्यसहायवान् <br>उद्दालकः शमठकः श्वेतकेतुश् च पञ्चमः </div>
<div class="sloka" id="48_sloka8"> <a href="48.htm#48_sloka8">8 </a> <br>asito devalaś caiva nāradaḥ parvatas tathā<br>ātreyaḥ kuṇḍa jaṭharo dvijaḥ kuṭi ghaṭas tathā<br>असितो देवलश् चैव नारदः पर्वतस् तथा <br>आत्रेयः कुण्ड जठरो द्विजः कुटि घटस् तथा </div>
<div class="sloka" id="48_sloka9"> <a href="48.htm#48_sloka9">9 </a> <br>vātsyaḥ śrutaśravā vṛddhas tapaḥsvādhyāyaśīlavān<br>kahoḍo deva śarmā ca maudgalyaḥ śama saubharaḥ<br>वात्स्यः श्रुतश्रवा वृद्धस् तपःस्वाध्यायशीलवान् <br>कहोडो देव शर्मा च मुद्गल्यः शम सुभरः </div>
<div class="sloka" id="48_sloka10"> <a href="48.htm#48_sloka10">10 </a> <br>ete cānye ca bahavo brāhmaṇāḥ saṃśitavratāḥ<br>sadasyā abhavaṃs tatra satre pārikṣitasya ha<br>एते चान्ये च बहवो ब्राह्मणाः संशितव्रताः <br>सदस्या अभवंस् तत्र सत्रे पारिक्षितस्य ह </div>
<div class="sloka" id="48_sloka11"> <a href="48.htm#48_sloka11">11 </a> <br>juhvatsv ṛtvikṣv atha tadā sarpasatre mahākratau<br>ahayaḥ prāpataṃs tatra ghorāḥ prāṇibhayāvahāḥ<br>जुह्वत्स्व् ऋत्विक्ष्व् अथ तदा सर्पसत्रे महाक्रतु <br>अहयः प्रापतंस् तत्र घोराः प्राणिभयावहाः </div>
<div class="sloka" id="48_sloka12"> <a href="48.htm#48_sloka12">12 </a> <br>vasā medo vahāḥ kulyā nāgānāṃ saṃpravartitāḥ<br>vavau gandhaś ca tumulo dahyatām aniśaṃ tadā<br>वसा मेदो वहाः कुल्या नागानां संप्रवर्तिताः <br>ववु गन्धश् च तुमुलो दह्यताम् अनिशं तदा </div>
<div class="sloka" id="48_sloka13"> <a href="48.htm#48_sloka13">13 </a> <br>patatāṃ caiva nāgānāṃ dhiṣṭhitānāṃ tathāmbare<br>aśrūyatāniśaṃ śabdaḥ pacyatāṃ cāgninā bhṛśam<br>पततां चैव नागानां धिष्ठितानां तथाम्बरे <br>अश्रूयतानिशं शब्दः पच्यतां चाग्निना भृशम् </div>
<div class="sloka" id="48_sloka14"> <a href="48.htm#48_sloka14">14 </a> <br>takṣakas tu sa nāgendraḥ puraṃdara niveśanam<br>gataḥ śrutvaiva rājānaṃ dīkṣitaṃ janamejayam<br>तक्षकस् तु स नागेन्द्रः पुरंदर निवेशनम् <br>गतः श्रुत्वैव राजानं दीक्षितं जनमेजयम् </div>
<div class="sloka" id="48_sloka15"> <a href="48.htm#48_sloka15">15 </a> <br>tataḥ sarvaṃ yathāvṛttam ākhyāya bhujagottamaḥ<br>agacchac charaṇaṃ bhīta āgaḥ kṛtvā puraṃdaram<br>ततः सर्वं यथावृत्तम् आख्याय भुजगोत्तमः <br>अगच्छच् छरणं भीत आगः कृत्वा पुरंदरम् </div>
<div class="sloka" id="48_sloka16"> <a href="48.htm#48_sloka16">16 </a> <br>tam indraḥ prāha suprīto na tavāstīha takṣaka<br>bhayaṃ nāgendra tasmād vai sarpasatrāt kathaṃ cana<br>तम् इन्द्रः प्राह सुप्रीतो न तवास्तीह तक्षक <br>भयं नागेन्द्र तस्माद् वै सर्पसत्रात् कथं चन </div>
<div class="sloka" id="48_sloka17"> <a href="48.htm#48_sloka17">17 </a> <br>prasādito mayā pūrvaṃ tavārthāya pitāmahaḥ<br>tasmāt tava bhayaṃ nāsti vyetu te mānaso jvaraḥ<br>प्रसादितो मया पूर्वं तवार्थाय पितामहः <br>तस्मात् तव भयं नास्ति व्येतु ते मानसो ज्वरः </div>
<div class="sloka" id="48_sloka18"> <a href="48.htm#48_sloka18">18 </a> <br>evam āśvāsitas tena tataḥ sa bhujagottamaḥ<br>uvāsa bhavane tatra śakrasya muditaḥ sukhī<br>एवम् आश्वासितस् तेन ततः स भुजगोत्तमः <br>उवास भवने तत्र शक्रस्य मुदितः सुखी </div>
<div class="sloka" id="48_sloka19"> <a href="48.htm#48_sloka19">19 </a> <br>ajasraṃ nipatatsv agnau nāgeṣu bhṛśaduḥkhitaḥ<br>alpaśeṣa parīvāro vāsukiḥ paryatapyata<br>अजस्रं निपतत्स्व् अग्नु नागेषु भृशदुःखितः <br>अल्पशेष परीवारो वासुकिः पर्यतप्यत </div>
<div class="sloka" id="48_sloka20"> <a href="48.htm#48_sloka20">20 </a> <br>kaśmalaṃ cāviśad ghoraṃ vāsukiṃ pannageśvaram<br>sa ghūrṇamāna hṛdayo bhaginīm idam abravīt<br>कश्मलं चाविशद् घोरं वासुकिं पन्नगेश्वरम् <br>स घूर्णमान हृदयो भगिनीम् इदम् अब्रवीत् </div>
<div class="sloka" id="48_sloka21"> <a href="48.htm#48_sloka21">21 </a> <br>dahyante 'ṅgāni me bhadre diśo na pratibhānti ca<br>sīdāmīva ca saṃmohād ghūrṇatīva ca me manaḥ<br>दह्यन्ते 'ङ्गानि मे भद्रे दिशो न प्रतिभान्ति च <br>सीदामीव च संमोहाद् घूर्णतीव च मे मनः </div>
<div class="sloka" id="48_sloka22"> <a href="48.htm#48_sloka22">22 </a> <br>dṛṣṭir bhramati me 'tīva hṛdayaṃ dīryatīva ca<br>patiṣyāmy avaśo 'dyāhaṃ tasmin dīpte vibhāvasau<br>दृष्टिर् भ्रमति मे 'तीव हृदयं दीर्यतीव च <br>पतिष्याम्य् अवशो 'द्याहं तस्मिन् दीप्ते विभावसु </div>
<div class="sloka" id="48_sloka23"> <a href="48.htm#48_sloka23">23 </a> <br>pārikṣitasya yajño 'sau vartate 'smaj jighāṃsayā<br>vyaktaṃ mayāpi gantavyaṃ pitṛrāja niveśanam<br>पारिक्षितस्य यज्ञो 'सु वर्तते 'स्मज् जिघांसया <br>व्यक्तं मयापि गन्तव्यं पितृराज निवेशनम् </div>
<div class="sloka" id="48_sloka24"> <a href="48.htm#48_sloka24">24 </a> <br>ayaṃ sa kālaḥ saṃprāpto yadartham asi me svasaḥ<br>jaratkāroḥ purā dattā sā trāhy asmān sabāndhavān<br>अयं स कालः संप्राप्तो यदर्थम् असि मे स्वसः <br>जरत्कारोः पुरा दत्ता सा त्राह्य् अस्मान् सबान्धवान् </div>
<div class="sloka" id="48_sloka25"> <a href="48.htm#48_sloka25">25 </a> <br>āstīkaḥ kila yajñaṃ taṃ vartantaṃ bhujagottame<br>pratiṣetsyati māṃ pūrvaṃ svayam āha pitāmahaḥ<br>आस्तीकः किल यज्ञं तं वर्तन्तं भुजगोत्तमे <br>प्रतिषेत्स्यति मां पूर्वं स्वयम् आह पितामहः </div></body></html>